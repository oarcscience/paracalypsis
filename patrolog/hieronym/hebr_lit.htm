<html>
<head>
<title>Hieronymus. De formis Hebraicarum litterarum</title>
<meta http-equiv="Content-Type" content="text/html; charset=utf-8">
<meta name="author" content="Institute for Biblical Content">
<meta name="keywords" content="Library Paracalypsis, Hieronymus">
<meta name="description" content="Hieronymus, Latin">
<meta http-equiv="pragma" content="no-cache">
<link href="../../lat.css" rel="stylesheet" type="text/css">
</head>
<body>
﻿


<p>

 
<table style='border:solid black .25pt' align=center cellpadding=15 cellspacing=0 width=700>
<tr><td>
<h2>Hieronymus Stridonensis</h2>
<h1>De formis Hebraicarum litterarum</h1>
<h4>(ed. J.-P. Migne, post. R.&nbsp;Khazarzar)</h4>
<p class=r>Patrologiae cursus completus. Series latina. Vol.&nbsp;30.
<br>Paris: Migne, 1846, pp.&nbsp;307&#150;310.</p>
<p>&nbsp;</p>
<p>Hebraicarum litterarum formae duae sunt: una antiqua, qua Samaritani

utuntur, altera posterior, qua Judaei. Ea de causa captivi facti Israel, et

Babyloniam ducti, jussit rex Assyriorum, ne deserta remaneret terra supra

dictorum, Assyrios pro eis habitare in locum. Hos Samaritas, qui et patriae

consuetudinem servant, ignem colentes, et Judaica mandata, Esdras nobis scire

tradidit scriptis suis. Hos ipsos Judaei Samaritas appellant patria lingua, qui

interpretantur <i>custodes.</i> Nam cum per Medos Cyrus regnaret Persis,

Astyage deposito rege Medorum avo suo, atque ad Persas regnum totum

transtulisset, captivitatem omnem Judaeorum dimisit. Atque reversi, permixti

fuerunt supradictis Assyriis Samaritani, qui esse videbantur Judaei. Propter

quod ut essent separati ab eis, Esdras legis doctor formam aliam litterarum

instituit atque tradidit eis, virtute tamen litterarum eadem servata, quibus

litteris etiam nunc utuntur Judaei. Sunt igitur Hebraicae litterae, quae per

Moysen sunt traditae XXII. Nomina sunt ista:</p>
<p>&nbsp;</p>
<p class=c><img src="design/alphabet.jpg" align="center"></p>
<p>&nbsp;</p>
<p>Scribuntur autem versus nobis universe a dextris, namque ad sinistram partem

eas finiunt. Propter quod et nos hoc eodem modo litteras posuimus.</p>
</td></tr>
</table>
 









		


</body>
</html>

