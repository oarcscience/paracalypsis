<html>
<head>
<title>Vulgata. Malachias</title>
<meta http-equiv="Content-Type" content="text/html; charset=utf-8">
<meta name="author" content="Institute for Biblical Content">
<meta name="keywords" content="Library Paracalypsis, Vulgata">
<meta name="description" content="Vulgata">
<link href="../../lat.css" rel="stylesheet" type="text/css">
<style rel="stylesheet" type="text/css">

span.gl {font-size:16pt;font-weight:bold}

span.c{font-size:8pt;font-weight:bold}
</style>
</head>
<body>
﻿


<p>


<table style='border:solid black .25pt' align=center cellpadding=15 cellspacing=0 width=700>
<tr><td>
<h2>Malachias</h2>
<p><span class=gl>1</span> onus verbi Domini ad Israhel in manu Malachi</p>
<p><span class=c>2</span> dilexi vos dicit Dominus et dixistis in quo dilexisti nos nonne

frater erat Esau Iacob dicit Dominus et dilexi Iacob</p>
<p><span class=c>3</span> Esau autem odio habui et posui montes eius in solitudinem et

hereditatem eius in dracones deserti</p>
<p><span class=c>4</span> quod si dixerit Idumea destructi sumus sed revertentes

aedificabimus quae deserta sunt haec dicit Dominus exercituum isti aedificabunt

et ego destruam et vocabuntur Termini impietatis et Populus cui iratus est Dominus

usque in aeternum</p>
<p><span class=c>5</span> et oculi vestri videbunt et vos dicetis magnificetur Dominus

super terminum Israhel</p>
<p><span class=c>6</span> filius honorat patrem et servus dominum suum si ergo pater ego

sum ubi est honor meus et si dominus ego sum ubi est timor meus dicit Dominus

exercituum ad vos o sacerdotes qui despicitis nomen meum et dixistis in quo

despeximus nomen tuum</p>
<p><span class=c>7</span> offertis super altare meum panem pollutum et dicitis in quo

polluimus te in eo quod dicitis mensa Domini despecta est</p>
<p><span class=c>8</span> si offeratis caecum ad immolandum nonne malum est et si

offeratis claudum et languidum nonne malum est offer illud duci tuo si

placuerit ei aut si susceperit faciem tuam dicit Dominus exercituum</p>
<p><span class=c>9</span> et nunc deprecamini vultum Dei ut misereatur vestri de manu

enim vestra factum est hoc si quo modo suscipiat facies vestras dicit Dominus

exercituum</p>
<p><span class=c>10</span> quis est in vobis qui claudat ostia et incendat altare meum

gratuito non est mihi voluntas in vobis dicit Dominus exercituum et munus non

suscipiam de manu vestra</p>
<p><span class=c>11</span> ab ortu enim solis usque ad occasum magnum est nomen meum in

gentibus et in omni loco sacrificatur et offertur nomini meo oblatio munda quia

magnum nomen meum in gentibus dicit Dominus exercituum</p>
<p><span class=c>12</span> et vos polluistis illud in eo quod dicitis mensa Domini

contaminata est et quod superponitur contemptibile est cum igni qui illud

devorat</p>
<p><span class=c>13</span> et dixistis ecce de labore et exsuflastis illud dicit Dominus

exercituum et intulistis de rapinis claudum et languidum et intulistis munus

numquid suscipiam illud de manu vestra dicit Dominus</p>
<p><span class=c>14</span> maledictus dolosus qui habet in grege suo masculum et votum

faciens immolat debile Domino quia rex magnus ego dicit Dominus exercituum et

nomen meum horribile in gentibus</p>
<p><span class=gl>2</span> et nunc ad vos mandatum hoc o sacerdotes</p>
<p><span class=c>2</span> si nolueritis audire et si nolueritis ponere super cor ut detis

gloriam nomini meo ait Dominus exercituum mittam in vos egestatem et maledicam

benedictionibus vestris et maledicam illis quoniam non posuistis super cor</p>
<p><span class=c>3</span> ecce ego proiciam vobis brachium et dispergam super vultum

vestrum stercus sollemnitatum vestrarum et adsumet vos secum</p>
<p><span class=c>4</span> et scietis quia misi ad vos mandatum istud ut esset pactum meum

cum Levi dicit Dominus exercituum</p>
<p><span class=c>5</span> pactum meum fuit cum eo vitae et pacis et dedi ei timorem et

timuit me et a facie nominis mei pavebat</p>
<p><span class=c>6</span> lex veritatis fuit in ore eius et iniquitas non est inventa in

labiis eius in pace et in aequitate ambulavit mecum et multos avertit ab

iniquitate</p>
<p><span class=c>7</span> labia enim sacerdotis custodient scientiam et legem requirent

ex ore eius quia angelus Domini exercituum est</p>
<p><span class=c>8</span> vos autem recessistis de via et scandalizastis plurimos in lege

irritum fecistis pactum Levi dicit Dominus exercituum</p>
<p><span class=c>9</span> propter quod et ego dedi vos contemptibiles et humiles omnibus

populis sicut non servastis vias meas et accepistis faciem in lege</p>
<p><span class=c>10</span> numquid non pater unus omnium nostrum numquid non Deus unus

creavit nos quare ergo despicit unusquisque nostrum fratrem suum violans pactum

patrum nostrorum</p>
<p><span class=c>11</span> transgressus est Iuda et abominatio facta est in Israhel et in

Hierusalem quia contaminavit Iudas sanctificationem Domini quam dilexit et

habuit filiam dei alieni</p>
<p><span class=c>12</span> disperdat Dominus virum qui fecerit hoc magistrum et

discipulum de tabernaculis Iacob et offerentem munus Domino exercituum</p>
<p><span class=c>13</span> et hoc rursum fecistis operiebatis lacrimis altare Domini fletu

et mugitu ita ut ultra non respiciam ad sacrificium nec accipiam placabile quid

de manu vestra</p>
<p><span class=c>14</span> et dixistis quam ob causam quia Dominus testificatus est inter

te et uxorem pubertatis tuae quam tu despexisti et haec particeps tua et uxor

foederis tui</p>
<p><span class=c>15</span> nonne unus fecit et residuum spiritus eius est et quid unus

quaerit nisi semen Dei custodite ergo spiritum vestrum et uxorem adulescentiae

tuae noli despicere</p>
<p><span class=c>16</span> cum odio habueris dimitte dicit Dominus Deus Israhel operiet

autem iniquitas vestimentum eius dicit Dominus exercituum custodite spiritum

vestrum et nolite despicere</p>
<p><span class=c>17</span> laborare fecistis Dominum in sermonibus vestris et dixistis in

quo eum fecimus laborare in eo cum diceretis omnis qui facit malum bonus est in

conspectu Domini et tales ei placent aut certe ubi est Deus iudicii</p>
<p><span class=gl>3</span> ecce ego mittam angelum meum et praeparabit viam ante faciem

meam et statim veniet ad templum suum dominator quem vos quaeritis et angelus

testamenti quem vos vultis ecce venit dicit Dominus exercituum</p>
<p><span class=c>2</span> et quis poterit cogitare diem adventus eius et quis stabit ad

videndum eum ipse enim quasi ignis conflans et quasi herba fullonum</p>
<p><span class=c>3</span> et sedebit conflans et emundans argentum et purgabit filios

Levi et colabit eos quasi aurum et quasi argentum et erunt Domino offerentes

sacrificia in iustitia</p>
<p><span class=c>4</span> et placebit Domino sacrificium Iuda et Hierusalem sicut dies

saeculi et sicut anni antiqui</p>
<p><span class=c>5</span> et accedam ad vos in iudicio et ero testis velox maleficis et

adulteris et periuris et qui calumniantur mercedem mercennarii viduas et

pupillos et opprimunt peregrinum nec timuerunt me dicit Dominus exercituum</p>
<p><span class=c>6</span> ego enim Dominus et non mutor et vos filii Iacob non estis

consumpti</p>
<p><span class=c>7</span> a diebus enim patrum vestrorum recessistis a legitimis meis et

non custodistis revertimini ad me et revertar ad vos dicit Dominus exercituum

et dixistis in quo revertemur</p>
<p><span class=c>8</span> si adfiget homo Deum quia vos configitis me et dixistis in quo

confiximus te in decimis et in primitivis</p>
<p><span class=c>9</span> et in penuria vos maledicti estis et me vos configitis gens

tota</p>
<p><span class=c>10</span> inferte omnem decimam in horreum et sit cibus in domo mea et

probate me super hoc dicit Dominus si non aperuero vobis cataractas caeli et

effudero vobis benedictionem usque ad abundantiam</p>
<p><span class=c>11</span> et increpabo pro vobis devorantem et non corrumpet fructum

terrae vestrae nec erit sterilis vinea in agro dicit Dominus exercituum</p>
<p><span class=c>12</span> et beatos vos dicent omnes gentes eritis enim vos terra

desiderabilis dicit Dominus exercituum</p>
<p><span class=c>13</span> invaluerunt super me verba vestra dicit Dominus</p>
<p><span class=c>14</span> et dixistis quid locuti sumus contra te dixistis vanus est qui

servit Deo et quod emolumentum quia custodivimus praecepta eius et quia

ambulavimus tristes coram Domino exercituum</p>
<p><span class=c>15</span> ergo nunc beatos dicimus arrogantes siquidem aedificati sunt

facientes impietatem et temptaverunt Deum et salvi facti sunt</p>
<p><span class=c>16</span> tunc locuti sunt timentes Deum unusquisque cum proximo suo et

adtendit Dominus et audivit et scriptus est liber monumenti coram eo timentibus

Dominum et cogitantibus nomen eius</p>
<p><span class=c>17</span> et erunt mihi ait Dominus exercituum in die qua ego facio in

peculium et parcam eis sicut parcit vir filio suo servienti sibi</p>
<p><span class=c>18</span> et convertemini et videbitis quid sit inter iustum et impium

et inter servientem Deo et non servientem ei</p>
<p><span class=gl>4</span> ecce enim dies veniet succensa quasi caminus et erunt omnes

superbi et omnes facientes impietatem stipula et inflammabit eos dies veniens

dicit Dominus exercituum quae non relinquet eis radicem et germen</p>
<p><span class=c>2</span> et orietur vobis timentibus nomen meum sol iustitiae et sanitas

in pinnis eius et egrediemini et salietis sicut vituli de armento</p>
<p><span class=c>3</span> et calcabitis impios cum fuerint cinis sub planta pedum

vestrorum in die qua ego facio dicit Dominus exercituum</p>
<p><span class=c>4</span> mementote legis Mosi servi mei quam mandavi ei in Choreb ad

omnem Israhel praecepta et iudicia</p>
<p><span class=c>5</span> ecce ego mittam vobis Heliam prophetam antequam veniat dies

Domini magnus et horribilis</p>
<p><span class=c>6</span> et convertet cor patrum ad filios et cor filiorum ad patres

eorum ne forte veniam et percutiam terram anathemate</p>
<hr align=center width=300 size=1 style='color:#c0c0c0'>
<p class=c><a href="index.htm">Index</a>

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<a href="isa.htm">Poster</a></p>
</td></tr>
</table>









		


</body>
</html>

