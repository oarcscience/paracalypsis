<html>
<head>
<title>Vulgata. Aggaeus</title>
<meta http-equiv="Content-Type" content="text/html; charset=utf-8">
<meta name="author" content="Institute for Biblical Content">
<meta name="keywords" content="Library Paracalypsis, Vulgata">
<meta name="description" content="Vulgata">
<link href="../../lat.css" rel="stylesheet" type="text/css">
<style rel="stylesheet" type="text/css">

span.gl {font-size:16pt;font-weight:bold}

span.c{font-size:8pt;font-weight:bold}
</style>
</head>
<body>
﻿


<p>


<table style='border:solid black .25pt' align=center cellpadding=15 cellspacing=0 width=700>
<tr><td>
<h2>Aggaeus</h2>
<p><span class=gl>1</span> in anno secundo Darii regis in mense sexto in die una mensis

factum est verbum Domini in manu Aggei prophetae ad Zorobabel filium Salathihel

ducem Iuda et ad Iesum filium Iosedech sacerdotem magnum dicens</p>
<p><span class=c>2</span> haec ait Dominus exercituum dicens populus iste dicit nondum

venit tempus domus Domini aedificandae</p>
<p><span class=c>3</span> et factum est verbum Domini in manu Aggei prophetae dicens</p>
<p><span class=c>4</span> numquid tempus vobis est ut habitetis in domibus laqueatis et

domus ista deserta</p>
<p><span class=c>5</span> et nunc haec dicit Dominus exercituum ponite corda vestra super

vias vestras</p>
<p><span class=c>6</span> seminastis multum et intulistis parum comedistis et non estis

satiati bibistis et non estis inebriati operuistis vos et non estis calefacti

et qui mercedes congregavit misit eas in sacculum pertusum</p>
<p><span class=c>7</span> haec dicit Dominus exercituum ponite corda vestra super vias

vestras</p>
<p><span class=c>8</span> ascendite in montem portate lignum et aedificate domum et

acceptabilis mihi erit et glorificabor dicit Dominus</p>
<p><span class=c>9</span> respexistis ad amplius et ecce factum est minus et intulistis

in domum et exsuflavi illud quam ob causam dicit Dominus exercituum quia domus

mea deserta est et vos festinatis unusquisque in domum suam</p>
<p><span class=c>10</span> propter hoc super vos prohibiti sunt caeli ne darent rorem et

terra prohibita est ne daret germen suum</p>
<p><span class=c>11</span> et vocavi siccitatem super terram et super montes et super

triticum et super vinum et super oleum et quaecumque profert humus et super

homines et super iumenta et super omnem laborem manuum</p>
<p><span class=c>12</span> et audivit Zorobabel filius Salathihel et Iesus filius

Iosedech sacerdos magnus et omnes reliquiae populi vocem Dei sui et verba Aggei

prophetae sicut misit eum Dominus Deus eorum ad ipsos et timuit populus a facie

Domini</p>
<p><span class=c>13</span> et dixit Aggeus nuntius Domini de nuntiis Domini populo dicens

ego vobiscum dicit Dominus</p>
<p><span class=c>14</span> et suscitavit Dominus spiritum Zorobabel filii Salathihel

ducis Iuda et spiritum Iesu filii Iosedech sacerdotis magni et spiritum

reliquorum de omni populo et ingressi sunt et faciebant opus in domo Domini

exercituum Dei sui</p>
<p><span class=gl>2</span> in die vicesima et quarta mensis in sexto mense in anno

secundo Darii regis</p>
<p><span class=c>2</span> in septimo mense vicesima et prima mensis factum est verbum

Domini in manu Aggei prophetae dicens</p>
<p><span class=c>3</span> loquere ad Zorobabel filium Salathihel ducem Iuda et ad Iesum

filium Iosedech sacerdotem magnum et ad reliquos populi dicens</p>
<p><span class=c>4</span> quis in vobis est derelictus qui vidit domum istam in gloria

sua prima et quid vos videtis hanc nunc numquid non ita est quasi non sit in

oculis vestris</p>
<p><span class=c>5</span> et nunc confortare Zorobabel dicit Dominus et confortare Iesu

fili Iosedech sacerdos magne et confortare omnis popule terrae dicit Dominus

exercituum et facite quoniam ego vobiscum sum dicit Dominus exercituum</p>
<p><span class=c>6</span> verbum quod placui vobiscum cum egrederemini de terra Aegypti

et spiritus meus erit in medio vestrum nolite timere</p>
<p><span class=c>7</span> quia haec dicit Dominus exercituum adhuc unum modicum est et

ego commovebo caelum et terram et mare et aridam</p>
<p><span class=c>8</span> et movebo omnes gentes et veniet desideratus cunctis gentibus

et implebo domum istam gloria dicit Dominus exercituum</p>
<p><span class=c>9</span> meum est argentum et meum est aurum dicit Dominus exercituum</p>
<p><span class=c>10</span> magna erit gloria domus istius novissimae plus quam primae

dicit Dominus exercituum et in loco isto dabo pacem dicit Dominus exercituum</p>
<p><span class=c>11</span> in vicesima et quarta noni mensis in anno secundo Darii factum

est verbum Domini ad Aggeum prophetam dicens</p>
<p><span class=c>12</span> haec dicit Dominus exercituum interroga sacerdotes legem

dicens</p>
<p><span class=c>13</span> si tulerit homo carnem sanctificatam in ora vestimenti sui et

tetigerit de summitate eius panem aut pulmentum aut vinum aut oleum aut omnem

cibum numquid sanctificabitur respondentes autem sacerdotes dixerunt non</p>
<p><span class=c>14</span> et dixit Aggeus si tetigerit pollutus in anima ex omnibus his

numquid contaminabitur et responderunt sacerdotes et dixerunt contaminabitur</p>
<p><span class=c>15</span> et respondit Aggeus et dixit sic populus iste et sic gens ista

ante faciem meam dicit Dominus et sic omne opus manuum eorum et omnia quae

obtulerint ibi contaminata erunt</p>
<p><span class=c>16</span> et nunc ponite corda vestra a die hac et supra antequam

poneretur lapis super lapidem in templo Domini</p>
<p><span class=c>17</span> cum accederetis ad acervum viginti modiorum et fierent decem

intraretis ad torcular ut exprimeretis quinquaginta lagoenas et fiebant viginti</p>
<p><span class=c>18</span> percussi vos vento urente et aurugine et grandine omnia opera

manuum vestrarum et non fuit in vobis qui reverteretur ad me dicit Dominus</p>
<p><span class=c>19</span> ponite corda vestra ex die ista et in futurum a die vicesima

et quarta noni mensis a die qua fundamenta iacta sunt templi Domini ponite

super cor vestrum</p>
<p><span class=c>20</span> numquid iam semen in germine est et adhuc vinea et ficus et

malogranatum et lignum olivae non floruit ex die ista benedicam</p>
<p><span class=c>21</span> et factum est verbum Domini secundo ad Aggeum in vicesima et

quarta mensis dicens</p>
<p><span class=c>22</span> loquere ad Zorobabel ducem Iuda dicens ego movebo caelum

pariter et terram</p>
<p><span class=c>23</span> et subvertam solium regnorum et conteram fortitudinem regni

gentium et subvertam quadrigam et ascensorem eius et descendent equi et

ascensores eorum vir in gladio fratris sui</p>
<p><span class=c>24</span> in die illo dicit Dominus exercituum adsumam te Zorobabel fili

Salathihel serve meus dicit Dominus et ponam te quasi signaculum quia te elegi

dicit Dominus exercituum</p>
<hr align=center width=300 size=1 style='color:#c0c0c0'>
<p class=c><a href="index.htm">Index</a>

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<a href="zac.htm">Poster</a></p>
</td></tr>
</table>









		


</body>
</html>

