<html>
<head>
<title>Vulgata. Iudae</title>
<meta http-equiv="Content-Type" content="text/html; charset=utf-8">
<meta name="author" content="Institute for Biblical Content">
<meta name="keywords" content="Library Paracalypsis, Vulgata">
<meta name="description" content="Vulgata">
<link href="../../lat.css" rel="stylesheet" type="text/css">
<style rel="stylesheet" type="text/css">

span.gl {font-size:16pt;font-weight:bold}

span.c{font-size:8pt;font-weight:bold}
</style>
</head>
<body>
﻿


<p>


<table style='border:solid black .25pt' align=center cellpadding=15 cellspacing=0 width=700>
<tr><td>
<h2>Iudae</h2>
<p><span class=gl>1</span> Iudas Iesu Christi servus frater autem Iacobi his qui in Deo

Patre dilectis et Iesu Christo conservatis vocatis</p>
<p><span class=c>2</span> misericordia vobis et pax et caritas adimpleatur</p>
<p><span class=c>3</span> carissimi omnem sollicitudinem faciens scribendi vobis de

communi vestra salute necesse habui scribere vobis deprecans supercertari semel

traditae sanctis fidei</p>
<p><span class=c>4</span> subintroierunt enim quidam homines qui olim praescripti sunt in

hoc iudicium impii Dei nostri gratiam transferentes in luxuriam et solum

Dominatorem et Dominum nostrum Iesum Christum negantes</p>
<p><span class=c>5</span> commonere autem vos volo scientes semel omnia quoniam Iesus populum

de terra Aegypti salvans secundo eos qui non crediderunt perdidit</p>
<p><span class=c>6</span> angelos vero qui non servaverunt suum principatum sed

dereliquerunt suum domicilium in iudicium magni diei vinculis aeternis sub

caligine reservavit</p>
<p><span class=c>7</span> sicut Sodoma et Gomorra et finitimae civitates simili modo

exfornicatae et abeuntes post carnem alteram factae sunt exemplum ignis aeterni

poenam sustinentes</p>
<p><span class=c>8</span> similiter et hii carnem quidem maculant dominationem autem

spernunt maiestates autem blasphemant</p>
<p><span class=c>9</span> cum Michahel archangelus cum diabolo disputans altercaretur de

Mosi corpore non est ausus iudicium inferre blasphemiae sed dixit imperet tibi

Dominus</p>
<p><span class=c>10</span> hii autem quaecumque quidem ignorant blasphemant quaecumque

autem naturaliter tamquam muta animalia norunt in his corrumpuntur</p>
<p><span class=c>11</span> vae illis quia via Cain abierunt et errore Balaam mercede

effusi sunt et contradictione Core perierunt</p>
<p><span class=c>12</span> hii sunt in epulis suis maculae convivantes sine timore semet

ipsos pascentes nubes sine aqua quae a ventis circumferuntur arbores autumnales

infructuosae bis mortuae eradicatae</p>
<p><span class=c>13</span> fluctus feri maris despumantes suas confusiones sidera

errantia</p>
<p><span class=c>14</span> quibus procella tenebrarum in aeternum servata est his

septimus ab Adam Enoch dicens ecce venit Dominus in sanctis milibus suis</p>
<p><span class=c>15</span> facere iudicium contra omnes et arguere omnes impios de

omnibus operibus impietatis eorum quibus impie egerunt et de omnibus duris quae

locuti sunt contra eum peccatores impii</p>
<p><span class=c>16</span> hii sunt murmuratores querellosi secundum desideria sua

ambulantes et os illorum loquitur superba mirantes personas quaestus causa</p>
<p><span class=c>17</span> vos autem carissimi memores estote verborum quae praedicta

sunt ab apostolis Domini nostri Iesu Christi</p>
<p><span class=c>18</span> quia dicebant vobis quoniam in novissimo tempore venient

inlusores secundum sua desideria ambulantes impietatum</p>
<p><span class=c>19</span> hii sunt qui segregant animales Spiritum non habentes</p>
<p><span class=c>20</span> vos autem carissimi superaedificantes vosmet ipsos

sanctissimae vestrae fidei in Spiritu Sancto orantes</p>
<p><span class=c>21</span> ipsos vos in dilectione Dei servate</p>
<p><span class=c>22</span> et hos quidem arguite iudicatos</p>
<p><span class=c>23</span> illos vero salvate de igne rapientes aliis autem miseremini in

timore odientes et eam quae carnalis est maculatam tunicam</p>
<p><span class=c>24</span> ei autem qui potest vos conservare sine peccato et constituere

ante conspectum gloriae suae inmaculatos in exultatione</p>
<p><span class=c>25</span> soli Deo salvatori nostro per Iesum Christum Dominum nostrum

gloria magnificentia imperium et potestas ante omne saeculum et nunc et in

omnia saecula amen</p>
<hr align=center width=300 size=1 style='color:#c0c0c0'>
<p class=c><a href="index.htm">Index</a>

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<a href="rev.htm">Poster</a></p>
</td></tr>
</table>









		


</body>
</html>

