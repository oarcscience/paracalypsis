<html>
<head>
<title>Vulgata. Zacharias</title>
<meta http-equiv="Content-Type" content="text/html; charset=utf-8">
<meta name="author" content="Institute for Biblical Content">
<meta name="keywords" content="Library Paracalypsis, Vulgata">
<meta name="description" content="Vulgata">
<link href="../../lat.css" rel="stylesheet" type="text/css">
<style rel="stylesheet" type="text/css">

span.gl {font-size:16pt;font-weight:bold}

span.c{font-size:8pt;font-weight:bold}
</style>
</head>
<body>
﻿


<p>


<table style='border:solid black .25pt' align=center cellpadding=15 cellspacing=0 width=700>
<tr><td>
<h2>Zacharias</h2>
<p><span class=gl>1</span> in mense octavo in anno secundo Darii factum est verbum

Domini ad Zacchariam filium Barachiae filium Addo prophetam dicens</p>
<p><span class=c>2</span> iratus est Dominus super patres vestros iracundia</p>
<p><span class=c>3</span> et dices ad eos haec dicit Dominus exercituum convertimini ad

me ait Dominus exercituum et convertar ad vos dicit Dominus exercituum</p>
<p><span class=c>4</span> ne sitis sicut patres vestri ad quos clamabant prophetae

priores dicentes haec dicit Dominus exercituum convertimini de viis vestris

malis et cogitationibus vestris pessimis et non audierunt neque adtenderunt ad

me dicit Dominus</p>
<p><span class=c>5</span> patres vestri ubi sunt et prophetae numquid in sempiternum

vivent</p>
<p><span class=c>6</span> verumtamen verba mea et legitima mea quae mandavi servis meis

prophetis numquid non conprehenderunt patres vestros et conversi sunt et

dixerunt sicut cogitavit Dominus exercituum facere nobis secundum vias nostras

et secundum adinventiones nostras fecit nobis</p>
<p><span class=c>7</span> in die vicesima et quarta undecimo mense sabath in anno secundo

Darii factum est verbum Domini ad Zacchariam filium Barachiae filium Addo

prophetam dicens</p>
<p><span class=c>8</span> vidi per noctem et ecce vir ascendens super equum rufum et ipse

stabat inter myrteta quae erant in profundo et post eum equi rufi varii et albi</p>
<p><span class=c>9</span> et dixi quid sunt isti domine mi et dixit ad me angelus qui

loquebatur in me ego ostendam tibi quid sint haec</p>
<p><span class=c>10</span> et respondit vir qui stabat inter myrteta et dixit isti sunt

quos misit Dominus ut perambularent terram</p>
<p><span class=c>11</span> et responderunt angelo Domini qui stabat inter myrteta et

dixerunt perambulavimus terram et ecce omnis terra habitatur et quiescit</p>
<p><span class=c>12</span> et respondit angelus Domini et dixit Domine exercituum usquequo

tu non misereberis Hierusalem et urbium Iuda quibus iratus es iste

septuagesimus annus est</p>
<p><span class=c>13</span> et respondit Dominus angelo qui loquebatur in me verba bona

verba consolatoria</p>
<p><span class=c>14</span> et dixit ad me angelus qui loquebatur in me clama dicens haec

dicit Dominus exercituum zelatus sum Hierusalem et Sion zelo magno</p>
<p><span class=c>15</span> et ira magna ego irascor super gentes opulentas quia ego

iratus sum parum ipsi vero adiuverunt in malum</p>
<p><span class=c>16</span> propterea haec dicit Dominus revertar ad Hierusalem in

misericordiis domus mea aedificabitur in ea ait Dominus exercituum et

perpendiculum extendetur super Hierusalem</p>
<p><span class=c>17</span> adhuc clama dicens haec dicit Dominus exercituum adhuc

affluent civitates meae bonis et consolabitur Dominus adhuc Sion et eliget

adhuc Hierusalem</p>
<p><span class=c>18</span> et levavi oculos meos et vidi et ecce quattuor cornua</p>
<p><span class=c>19</span> et dixi ad angelum qui loquebatur in me quid sunt haec et

dixit ad me haec sunt cornua quae ventilaverunt Iudam et Israhel et Hierusalem</p>
<p><span class=c>20</span> et ostendit mihi Dominus quattuor fabros</p>
<p><span class=c>21</span> et dixi quid isti veniunt facere qui ait dicens haec sunt

cornua quae ventilaverunt Iudam per singulos viros et nemo eorum levavit caput

suum et venerunt isti deterrere ea ut deiciant cornua gentium quae levaverunt

cornu super terram Iuda ut dispergerent eam</p>
<p><span class=gl>2</span> et levavi oculos meos et vidi et ecce vir et in manu eius

funiculus mensorum</p>
<p><span class=c>2</span> et dixi quo tu vadis et dixit ad me ut metiar Hierusalem et

videam quanta sit latitudo eius et quanta longitudo eius</p>
<p><span class=c>3</span> et ecce angelus qui loquebatur in me egrediebatur et angelus

alius egrediebatur in occursum eius</p>
<p><span class=c>4</span> et dixit ad eum curre loquere ad puerum istum dicens absque

muro habitabitur Hierusalem prae multitudine hominum et iumentorum in medio

eius</p>
<p><span class=c>5</span> et ego ero ei ait Dominus murus ignis in circuitu et in gloria

ero in medio eius</p>
<p><span class=c>6</span> o o fugite de terra aquilonis dicit Dominus quoniam in quattuor

ventos caeli dispersi vos dicit Dominus</p>
<p><span class=c>7</span> o Sion fuge quae habitas apud filiam Babylonis</p>
<p><span class=c>8</span> quia haec dicit Dominus exercituum post gloriam misit me ad

gentes quae spoliaverunt vos qui enim tetigerit vos tangit pupillam oculi eius</p>
<p><span class=c>9</span> quia ecce ego levo manum meam super eos et erunt praedae his

qui serviebant sibi et cognoscetis quia Dominus exercituum misit me</p>
<p><span class=c>10</span> lauda et laetare filia Sion quia ecce ego venio et habitabo in

medio tui ait Dominus</p>
<p><span class=c>11</span> et adplicabuntur gentes multae ad Dominum in die illa et erunt

mihi in populum et habitabo in medio tui et scies quia Dominus exercituum misit

me ad te</p>
<p><span class=c>12</span> et possidebit Dominus Iudam partem suam in terra sanctificata

et eliget adhuc Hierusalem</p>
<p><span class=c>13</span> sileat omnis caro a facie Domini quia consurrexit de

habitaculo sancto suo</p>
<p><span class=gl>3</span> et ostendit mihi Iesum sacerdotem magnum stantem coram

angelo Domini et Satan stabat a dextris eius ut adversaretur ei</p>
<p><span class=c>2</span> et dixit Dominus ad Satan increpet Dominus in te Satan et increpet

Dominus in te qui elegit Hierusalem numquid non iste torris est erutus de igne</p>
<p><span class=c>3</span> et Iesus erat indutus vestibus sordidis et stabat ante faciem

angeli</p>
<p><span class=c>4</span> qui respondit et ait ad eos qui stabant coram se dicens auferte

vestimenta sordida ab eo et dixit ad eum ecce abstuli a te iniquitatem tuam et

indui te mutatoriis</p>
<p><span class=c>5</span> et dixit ponite cidarim mundam super caput eius et posuerunt

cidarim mundam super caput eius et induerunt eum vestibus et angelus Domini

stabat</p>
<p><span class=c>6</span> et contestabatur angelus Domini Iesum dicens</p>
<p><span class=c>7</span> haec dicit Dominus exercituum si in viis meis ambulaveris et

custodiam meam custodieris tu quoque iudicabis domum meam et custodies atria

mea et dabo tibi ambulantes de his qui nunc hic adsistunt</p>
<p><span class=c>8</span> audi Iesu sacerdos magne tu et amici tui qui habitant coram te

quia viri portendentes sunt ecce enim ego adducam servum meum orientem</p>
<p><span class=c>9</span> quia ecce lapis quem dedi coram Iesu super lapidem unum septem

oculi sunt ecce ego celabo sculpturam eius ait Dominus exercituum et auferam

iniquitatem terrae illius in die una</p>
<p><span class=c>10</span> in die illa dicit Dominus exercituum vocabit vir amicum suum

subter vineam et subter ficum</p>
<p><span class=gl>4</span> et reversus est angelus qui loquebatur in me et suscitavit

me quasi virum qui suscitatur de somno suo</p>
<p><span class=c>2</span> et dixit ad me quid tu vides et dixi vidi et ecce candelabrum

aureum totum et lampas eius super caput ipsius et septem lucernae eius super

illud septem et septem infusoria lucernis quae erant super caput illius</p>
<p><span class=c>3</span> et duae olivae super illud una a dextris lampadis et una a

sinistris eius</p>
<p><span class=c>4</span> et respondi et aio ad angelum qui loquebatur in me dicens quid

sunt haec domine mi</p>
<p><span class=c>5</span> et respondit angelus qui loquebatur in me et dixit ad me

numquid nescis quid sunt haec et dixi non domine mi</p>
<p><span class=c>6</span> et respondit et ait ad me dicens hoc est verbum Domini ad

Zorobabel dicens non in exercitu nec in robore sed in spiritu meo dicit Dominus

exercituum</p>
<p><span class=c>7</span> quis tu mons magne coram Zorobabel in planum et educet lapidem

primarium et exaequabit gratiam gratiae eius</p>
<p><span class=c>8</span> et factum est verbum Domini ad me dicens</p>
<p><span class=c>9</span> manus Zorobabel fundaverunt domum istam et manus eius

perficient eam et scietis quia Dominus exercituum misit me ad vos</p>
<p><span class=c>10</span> quis enim despexit dies parvos et laetabuntur et videbunt

lapidem stagneum in manu Zorobabel septem isti oculi Domini qui discurrunt in

universa terra</p>
<p><span class=c>11</span> et respondi et dixi ad eum quid sunt duae olivae istae ad

dextram candelabri et ad sinistram eius</p>
<p><span class=c>12</span> et respondi secundo et dixi ad eum quid sunt duae spicae

olivarum quae sunt iuxta duo rostra aurea in quibus sunt suffusoria ex auro</p>
<p><span class=c>13</span> et ait ad me dicens numquid nescis quid sunt haec et dixi non

domine</p>
<p><span class=c>14</span> et dixit isti duo filii olei qui adsistunt Dominatori

universae terrae</p>
<p><span class=gl>5</span> et conversus sum et levavi oculos meos et vidi et ecce

volumen volans</p>
<p><span class=c>2</span> et dixit ad me quid tu vides et dixi ego video volumen volans

longitudo eius viginti cubitorum et latitudo eius decem cubitorum</p>
<p><span class=c>3</span> et dixit ad me haec est maledictio quae egreditur super faciem

omnis terrae quia omnis fur sicut ibi scriptum est iudicabitur et omnis iurans

ex hoc similiter iudicabitur</p>
<p><span class=c>4</span> educam illud dicit Dominus exercituum et veniet ad domum furis

et ad domum iurantis in nomine meo mendaciter et commorabitur in medio domus

eius et consumet eam et ligna eius et lapides eius</p>
<p><span class=c>5</span> et egressus est angelus qui loquebatur in me et dixit ad me

leva oculos tuos et vide quid est hoc quod egreditur</p>
<p><span class=c>6</span> et dixi quidnam est et ait haec est amphora egrediens et dixit

haec est oculus eorum in universa terra</p>
<p><span class=c>7</span> et ecce talentum plumbi portabatur et ecce mulier una sedens in

medio amphorae</p>
<p><span class=c>8</span> et dixit haec est impietas et proiecit eam in medio amphorae et

misit massam plumbeam in os eius</p>
<p><span class=c>9</span> et levavi oculos meos et vidi et ecce duae mulieres egredientes

et spiritus in alis earum et habebant alas quasi alas milvi et levaverunt

amphoram inter terram et caelum</p>
<p><span class=c>10</span> et dixi ad angelum qui loquebatur in me quo istae deferunt

amphoram</p>
<p><span class=c>11</span> et dixit ad me ut aedificetur ei domus in terra Sennaar et

stabiliatur et ponatur ibi super basem suam</p>
<p><span class=gl>6</span> et conversus sum et levavi oculos meos et vidi et ecce

quattuor quadrigae egredientes de medio duorum montium et montes montes aerei</p>
<p><span class=c>2</span> in quadriga prima equi rufi et in quadriga secunda equi nigri</p>
<p><span class=c>3</span> et in quadriga tertia equi albi et in quadriga quarta equi

varii fortes</p>
<p><span class=c>4</span> et respondi et dixi ad angelum qui loquebatur in me quid sunt

haec domine mi</p>
<p><span class=c>5</span> et respondit angelus et ait ad me isti sunt quattuor venti

caeli qui egrediuntur ut stent coram Dominatore omnis terrae</p>
<p><span class=c>6</span> in quo erant equi nigri egrediebantur in terra aquilonis et

albi egressi sunt post eos et varii egressi sunt ad terram austri</p>
<p><span class=c>7</span> qui autem erant robustissimi exierunt et quaerebant ire et

discurrere per omnem terram et dixit ite perambulate terram et perambulaverunt

terram</p>
<p><span class=c>8</span> et vocavit me et locutus est ad me dicens ecce qui egrediuntur

in terram aquilonis requiescere fecerunt spiritum meum in terra aquilonis</p>
<p><span class=c>9</span> et factum est verbum Domini ad me dicens</p>
<p><span class=c>10</span> sume a transmigratione ab Oldai et a Tobia et ab Idaia et

venies tu in die illa et intrabis domum Iosiae filii Sofoniae qui venerunt de

Babylone</p>
<p><span class=c>11</span> et sumes argentum et aurum et facies coronas et pones in

capite Iesu filii Iosedech sacerdotis magni</p>
<p><span class=c>12</span> et loqueris ad eum dicens haec ait Dominus exercituum dicens

ecce vir Oriens nomen eius et subter eum orietur et aedificabit templum Domino</p>
<p><span class=c>13</span> et ipse extruet templum Domino et ipse portabit gloriam et

sedebit et dominabitur super solio suo et erit sacerdos super solio suo et

consilium pacis erit inter duos illos</p>
<p><span class=c>14</span> et coronae erunt Helem et Tobiae et Idaiae et Hen filio

Sofoniae memoriale in templo Domini</p>
<p><span class=c>15</span> et qui procul sunt venient et aedificabunt in templo Domini et

scietis quia Dominus exercituum misit me ad vos erit autem hoc si auditu

audieritis vocem Domini Dei vestri</p>
<p><span class=gl>7</span> et factum est in anno quarto Darii regis factum est verbum

Domini ad Zacchariam in quarta mensis noni qui est casleu</p>
<p><span class=c>2</span> et miserunt ad domum Dei Sarasar et Rogomelech et viri qui

erant cum eo ad deprecandam faciem Domini</p>
<p><span class=c>3</span> ut dicerent sacerdotibus domus Domini exercituum et prophetis

loquentes numquid flendum mihi est in mense quinto vel sanctificare me debeo

sicuti feci iam multis annis</p>
<p><span class=c>4</span> et factum est verbum Domini exercituum ad me dicens</p>
<p><span class=c>5</span> loquere ad omnem populum terrae et ad sacerdotes dicens cum

ieiunaretis et plangeretis in quinto et septimo per hos septuaginta annos

numquid ieiunium ieiunastis mihi</p>
<p><span class=c>6</span> et cum comedistis et cum bibistis numquid non vobis comedistis

et vobismet ipsis bibistis</p>
<p><span class=c>7</span> numquid non sunt verba quae locutus est Dominus in manu

prophetarum priorum cum adhuc Hierusalem habitaretur et esset opulenta ipsa et

urbes in circuitu eius et ad austrum et in campestribus habitaretur</p>
<p><span class=c>8</span> et factum est verbum Domini ad Zacchariam dicens</p>
<p><span class=c>9</span> haec ait Dominus exercituum dicens iudicium verum iudicate et

misericordiam et miserationes facite unusquisque cum fratre suo</p>
<p><span class=c>10</span> et viduam et pupillum et advenam et pauperem nolite calumniari

et malum vir fratri suo non cogitet in corde suo</p>
<p><span class=c>11</span> et noluerunt adtendere et verterunt scapulam recedentem et

aures suas adgravaverunt ne audirent</p>
<p><span class=c>12</span> et cor suum posuerunt adamantem ne audirent legem et verba

quae misit Dominus exercituum in spiritu suo per manum prophetarum priorum et

facta est indignatio magna a Domino exercituum</p>
<p><span class=c>13</span> et factum est sicut locutus est et non audierunt sic clamabunt

et non exaudiam dicit Dominus exercituum</p>
<p><span class=c>14</span> et dispersi eos per omnia regna quae nesciunt et terra

desolata est ab eis eo quod non esset transiens et revertens et posuerunt

terram desiderabilem in desertum</p>
<p><span class=gl>8</span> et factum est verbum Domini exercituum dicens</p>
<p><span class=c>2</span> haec dicit Dominus exercituum zelatus sum Sion zelo magno et

indignatione magna zelatus sum eam</p>
<p><span class=c>3</span> haec dicit Dominus exercituum reversus sum ad Sion et habitabo

in medio Hierusalem et vocabitur Hierusalem civitas veritatis et mons Domini

exercituum mons sanctificatus</p>
<p><span class=c>4</span> haec dicit Dominus exercituum adhuc habitabunt senes et anus in

plateis Hierusalem et viri baculus in manu eius prae multitudine dierum</p>
<p><span class=c>5</span> et plateae civitatis conplebuntur infantibus et puellis

ludentibus in plateis eius</p>
<p><span class=c>6</span> haec dicit Dominus exercituum si difficile videbitur in oculis

reliquiarum populi huius in diebus illis numquid in oculis meis difficile erit

dicit Dominus exercituum</p>
<p><span class=c>7</span> haec dicit Dominus exercituum ecce ego salvabo populum meum de

terra orientis et de terra occasus solis</p>
<p><span class=c>8</span> et adducam eos et habitabunt in medio Hierusalem et erunt mihi

in populum et ego ero eis in Deum in veritate et iustitia</p>
<p><span class=c>9</span> haec dicit Dominus exercituum confortentur manus vestrae qui

auditis in diebus his sermones istos per os prophetarum in die qua fundata est

domus Domini exercituum ut templum aedificaretur</p>
<p><span class=c>10</span> siquidem ante dies illos merces hominum non erat nec merces

iumentorum erat neque introeunti et exeunti erat pax prae tribulatione et

dimisi omnes homines unumquemque contra proximum suum</p>
<p><span class=c>11</span> nunc autem non iuxta dies priores ego faciam reliquiis populi

huius dicit Dominus exercituum</p>
<p><span class=c>12</span> sed semen pacis erit vinea dabit fructum suum et terra dabit

germen suum et caeli dabunt rorem suum et possidere faciam reliquias populi

huius universa haec</p>
<p><span class=c>13</span> et erit sicut eratis maledictio in gentibus domus Iuda et

domus Israhel sic salvabo vos et eritis benedictio nolite timere confortentur

manus vestrae</p>
<p><span class=c>14</span> quia haec dicit Dominus exercituum sicut cogitavi ut

adfligerem vos cum ad iracundiam provocassent patres vestri me dicit Dominus</p>
<p><span class=c>15</span> et non sum misertus sic conversus cogitavi in diebus istis ut

benefaciam Hierusalem et domui Iuda nolite timere</p>
<p><span class=c>16</span> haec sunt ergo verba quae facietis loquimini veritatem

unusquisque cum proximo suo veritatem et iudicium pacis iudicate in portis

vestris</p>
<p><span class=c>17</span> et unusquisque malum contra amicum suum ne cogitetis in

cordibus vestris et iuramentum mendax ne diligatis omnia enim haec sunt quae

odi dicit Dominus</p>
<p><span class=c>18</span> et factum est verbum Domini exercituum ad me dicens</p>
<p><span class=c>19</span> haec dicit Dominus exercituum ieiunium quarti et ieiunium

quinti et ieiunium septimi et ieiunium decimi erit domui Iuda in gaudium et in

laetitiam et in sollemnitates praeclaras veritatem tantum et pacem diligite</p>
<p><span class=c>20</span> haec dicit Dominus exercituum usquequo veniant populi et

habitent in civitatibus multis</p>
<p><span class=c>21</span> et vadant habitatores unus ad alterum dicentes eamus et

deprecemur faciem Domini et quaeramus Dominum exercituum vadam etiam ego</p>
<p><span class=c>22</span> et venient populi multi et gentes robustae ad quaerendum

Dominum exercituum in Hierusalem et deprecandam faciem Domini</p>
<p><span class=c>23</span> haec dicit Dominus exercituum in diebus illis in quibus

adprehendent decem homines ex omnibus linguis gentium et adprehendent fimbriam

viri iudaei dicentes ibimus vobiscum audivimus enim quoniam Deus vobiscum est</p>
<p><span class=gl>9</span> onus verbi Domini in terra Adrach et Damasci requiei eius

quia Domini est oculus hominis et omnium tribuum Israhel</p>
<p><span class=c>2</span> Emath quoque in terminis eius et Tyrus et Sidon adsumpserunt

quippe sibi sapientiam valde</p>
<p><span class=c>3</span> et aedificavit Tyrus munitionem suam et coacervavit argentum

quasi humum et aurum ut lutum platearum</p>
<p><span class=c>4</span> ecce Dominus possidebit eam et percutiet in mari fortitudinem

eius et haec igni devorabitur</p>
<p><span class=c>5</span> videbit Ascalon et timebit et Gaza et dolebit nimis et Accaron

quoniam confusa est spes eius et peribit rex de Gaza et Ascalon non habitabitur</p>
<p><span class=c>6</span> et sedebit separator in Azoto et disperdam superbiam

Philisthinorum</p>
<p><span class=c>7</span> et auferam sanguinem eius de ore eius et abominationes eius de

medio dentium eius et relinquetur etiam ipse Deo nostro et erit quasi dux in

Iuda et Accaron quasi Iebuseus</p>
<p><span class=c>8</span> et circumdabo domum meam ex his qui militant mihi euntes et

revertentes et non transibit super eos ultra exactor quia nunc vidi in oculis

meis</p>
<p><span class=c>9</span> exulta satis filia Sion iubila filia Hierusalem ecce rex tuus

veniet tibi iustus et salvator ipse pauper et ascendens super asinum et super

pullum filium asinae</p>
<p><span class=c>10</span> et disperdam quadrigam ex Ephraim et equum de Hierusalem et

dissipabitur arcus belli et loquetur pacem gentibus et potestas eius a mari

usque ad mare et a fluminibus usque ad fines terrae</p>
<p><span class=c>11</span> tu quoque in sanguine testamenti tui emisisti vinctos tuos de

lacu in quo non est aqua</p>
<p><span class=c>12</span> convertimini ad munitionem vincti spei hodie quoque adnuntians

duplicia reddam tibi</p>
<p><span class=c>13</span> quoniam extendi mihi Iudam quasi arcum implevi Ephraim et

suscitabo filios tuos Sion super filios tuos Graecia et ponam te quasi gladium

fortium</p>
<p><span class=c>14</span> et Dominus Deus super eos videbitur et exibit ut fulgur

iaculum eius et Dominus Deus in tuba canet et vadet in turbine austri</p>
<p><span class=c>15</span> Dominus exercituum proteget eos et devorabunt et subicient

lapidibus fundae et bibentes inebriabuntur quasi vino et replebuntur ut fialae

et quasi cornua altaris</p>
<p><span class=c>16</span> et salvabit eos Dominus Deus eorum in die illa ut gregem

populi sui quia lapides sancti elevantur super terram eius</p>
<p><span class=c>17</span> quid enim bonum eius est et quid pulchrum eius nisi frumentum

electorum et vinum germinans virgines</p>
<p><span class=gl>10</span> petite a Domino pluviam in tempore serotino et Dominus

faciet nives et pluviam imbris dabit eis singulis herbam in agro</p>
<p><span class=c>2</span> quia simulacra locuta sunt inutile et divini viderunt mendacium

et somniatores frustra locuti sunt vane consolabantur idcirco abducti sunt

quasi grex adfligentur quia non est eis pastor</p>
<p><span class=c>3</span> super pastores iratus est furor meus et super hircos visitabo

quia visitavit Dominus exercituum gregem suum domum Iuda et posuit eos quasi

equum gloriae suae in bello</p>
<p><span class=c>4</span> ex ipso angulus ex ipso paxillus ex ipso arcus proelii ex ipso

egredietur omnis exactor simul</p>
<p><span class=c>5</span> et erunt quasi fortes conculcantes lutum viarum in proelio et

bellabunt quia Dominus cum eis et confundentur ascensores equorum</p>
<p><span class=c>6</span> et confortabo domum Iuda et domum Ioseph salvabo et convertam

eos quia miserebor eorum et erunt sicut fuerunt quando non proieceram eos ego

enim Dominus Deus eorum et exaudiam eos</p>
<p><span class=c>7</span> et erunt quasi fortes Ephraim et laetabitur cor eorum quasi a

vino et filii eorum videbunt et laetabuntur et exultabit cor eorum in Domino</p>
<p><span class=c>8</span> sibilabo eis et congregabo illos quia redemi eos et

multiplicabo eos sicut ante fuerant multiplicati</p>
<p><span class=c>9</span> et seminabo eos in populis et de longe recordabuntur mei et

vivent cum filiis suis et revertentur</p>
<p><span class=c>10</span> et reducam eos de terra Aegypti et de Assyriis congregabo eos

et ad terram Galaad et Libani adducam eos et non invenietur eis locus</p>
<p><span class=c>11</span> et transibit in maris freto et percutiet in mari fluctus et

confundentur omnia profunda Fluminis et humiliabitur superbia Assur et sceptrum

Aegypti recedet</p>
<p><span class=c>12</span> confortabo eos in Domino et in nomine eius ambulabunt dicit

Dominus</p>
<p><span class=gl>11</span> aperi Libane portas tuas et comedat ignis cedros tuas</p>
<p><span class=c>2</span> ulula abies quia cecidit cedrus quoniam magnifici vastati sunt

ululate quercus Basan quoniam succisus est saltus munitus</p>
<p><span class=c>3</span> vox ululatus pastorum quia vastata est magnificentia eorum vox

rugitus leonum quoniam vastata est superbia Iordanis</p>
<p><span class=c>4</span> haec dicit Dominus Deus meus pasce pecora occisionis</p>
<p><span class=c>5</span> quae qui possederant occidebant et non dolebant et vendebant ea

dicentes benedictus Dominus divites facti sumus et pastores eorum non parcebant

eis</p>
<p><span class=c>6</span> et ego non parcam ultra super habitantes terram dicit Dominus

ecce ego tradam homines unumquemque in manu proximi sui et in manu regis sui et

concident terram et non eruam de manu eorum</p>
<p><span class=c>7</span> et pascam pecus occisionis propter hoc o pauperes gregis et

adsumpsi mihi duas virgas unam vocavi Decorem et alteram vocavi Funiculos et

pavi gregem</p>
<p><span class=c>8</span> et succidi tres pastores in mense uno et contracta est anima

mea in eis siquidem anima eorum variavit in me</p>
<p><span class=c>9</span> et dixi non pascam vos quod moritur moriatur et quod succiditur

succidatur et reliqui vorent unusquisque carnem proximi sui</p>
<p><span class=c>10</span> et tuli virgam meam quae vocabatur Decus et abscidi eam ut

irritum facerem foedus meum quod percussi cum omnibus populis</p>
<p><span class=c>11</span> et in irritum deductum est in die illa et cognoverunt sic

pauperes gregis qui custodiunt mihi quia verbum Domini est</p>
<p><span class=c>12</span> et dixi ad eos si bonum est in oculis vestris adferte mercedem

meam et si non quiescite et adpenderunt mercedem meam triginta argenteos</p>
<p><span class=c>13</span> et dixit Dominus ad me proice illud ad statuarium decorum

pretium quod adpretiatus sum ab eis et tuli triginta argenteos et proieci illos

in domo Domini ad statuarium</p>
<p><span class=c>14</span> et praecidi virgam meam secundam quae appellabatur Funiculus

ut dissolverem germanitatem inter Iudam et inter Israhel</p>
<p><span class=c>15</span> et dixit Dominus ad me adhuc sume tibi vasa pastoris stulti</p>
<p><span class=c>16</span> quia ecce ego suscitabo pastorem in terra qui derelicta non

visitabit dispersum non quaeret et contritum non sanabit et id quod stat non

enutriet et carnes pinguium comedet et ungulas eorum dissolvet</p>
<p><span class=c>17</span> o pastor et idolum derelinquens gregem gladius super brachium

eius et super oculum dextrum eius brachium eius ariditate siccabitur et oculus

dexter eius tenebrescens obscurabitur</p>
<p><span class=gl>12</span> onus verbi Domini super Israhel dixit Dominus extendens

caelum et fundans terram et fingens spiritum hominis in eo</p>
<p><span class=c>2</span> ecce ego ponam Hierusalem superliminare crapulae omnibus

populis in circuitu sed et Iuda erit in obsidione contra Hierusalem</p>
<p><span class=c>3</span> et erit in die illa ponam Hierusalem lapidem oneris cunctis

populis omnes qui levabunt eam concisione lacerabuntur et colligentur adversum

eam omnia regna terrae</p>
<p><span class=c>4</span> in die illa dicit Dominus percutiam omnem equum in stuporem et

ascensorem eius in amentiam et super domum Iuda aperiam oculos meos et omnem

equum populorum percutiam in caecitate</p>
<p><span class=c>5</span> et dicent duces Iuda in corde suo confortentur mihi habitatores

Hierusalem in Domino exercituum Deo eorum</p>
<p><span class=c>6</span> in die illo ponam duces Iuda sicut caminum ignis in lignis et

sicut facem ignis in faeno et devorabunt ad dextram et ad sinistram omnes

populos in circuitu et habitabitur Hierusalem rursum in loco suo in Hierusalem</p>
<p><span class=c>7</span> et salvabit Dominus tabernacula Iuda sicut in principio ut non

magnifice glorietur domus David et gloria habitantium Hierusalem contra Iudam</p>
<p><span class=c>8</span> in die illo proteget Dominus habitatores Hierusalem et erit qui

offenderit ex eis in die illa quasi David et domus David quasi Dei sicut

angelus Domini in conspectu eius</p>
<p><span class=c>9</span> et erit in die illa quaeram conterere omnes gentes quae veniunt

contra Hierusalem</p>
<p><span class=c>10</span> et effundam super domum David et super habitatores Hierusalem

spiritum gratiae et precum et aspicient ad me quem confixerunt et plangent eum

planctu quasi super unigenitum et dolebunt super eum ut doleri solet in morte

primogeniti</p>
<p><span class=c>11</span> in die illa magnus erit planctus in Hierusalem sicut planctus

Adadremmon in campo Mageddon</p>
<p><span class=c>12</span> et planget terra familiae et familiae seorsum familiae domus

David seorsum et mulieres eorum seorsum</p>
<p><span class=c>13</span> familiae domus Nathan seorsum et mulieres eorum seorsum

familiae domus Levi seorsum et mulieres eorum seorsum familiae Semei seorsum et

mulieres eorum seorsum</p>
<p><span class=c>14</span> omnes familiae reliquae familiae et familiae seorsum et

mulieres eorum seorsum</p>
<p><span class=gl>13</span> in die illa erit fons patens domus David et habitantibus

Hierusalem in ablutionem peccatoris et menstruatae</p>
<p><span class=c>2</span> et erit in die illa dicit Dominus exercituum disperdam nomina

idolorum de terra et non memorabuntur ultra et prophetas et spiritum inmundum

auferam de terra</p>
<p><span class=c>3</span> et erit cum prophetaverit quispiam ultra dicent ei pater eius

et mater eius qui genuerunt eum non vives quia mendacium locutus es in nomine

Domini et configent eum pater eius et mater eius genitores eius cum

prophetaverit</p>
<p><span class=c>4</span> et erit in die illa confundentur prophetae unusquisque ex

visione sua cum prophetaverit nec operientur pallio saccino ut mentiantur</p>
<p><span class=c>5</span> sed dicet non sum propheta homo agricola ego sum quoniam Adam

exemplum meum ab adulescentia mea</p>
<p><span class=c>6</span> et dicetur ei quid sunt plagae istae in medio manuum tuarum et

dicet his plagatus sum in domo eorum qui diligebant me</p>
<p><span class=c>7</span> framea suscitare super pastorem meum et super virum coherentem

mihi dicit Dominus exercituum percute pastorem et dispergantur oves et

convertam manum meam ad parvulos</p>
<p><span class=c>8</span> et erunt in omni terra dicit Dominus partes duae in ea

disperdentur et deficient et tertia pars relinquetur in ea</p>
<p><span class=c>9</span> et ducam tertiam partem per ignem et uram eas sicut uritur

argentum et probabo eos sicut probatur aurum ipse vocabit nomen meum et ego

exaudiam eum dicam populus meus es et ipse dicet Dominus Deus meus</p>
<p><span class=gl>14</span> ecce dies veniunt Domini et dividentur spolia tua in medio

tui</p>
<p><span class=c>2</span> et congregabo omnes gentes ad Hierusalem in proelium et

capietur civitas et vastabuntur domus et mulieres violabuntur et egredietur

media pars civitatis in captivitatem et reliquum populi non auferetur ex urbe</p>
<p><span class=c>3</span> et egredietur Dominus et proeliabitur contra gentes illas sicut

proeliatus est in die certaminis</p>
<p><span class=c>4</span> et stabunt pedes eius in die illa super montem Olivarum qui est

contra Hierusalem ad orientem et scindetur mons Olivarum ex media parte sui ad

orientem et occidentem praerupto grandi valde et separabitur medium montis ad

aquilonem et medium eius ad meridiem</p>
<p><span class=c>5</span> et fugietis ad vallem montium meorum quoniam coniungetur vallis

montium usque ad proximum et fugietis sicut fugistis a facie terraemotus in

diebus Oziae regis Iuda et veniet Dominus Deus meus omnesque sancti cum eo</p>
<p><span class=c>6</span> et erit in die illa non erit lux sed frigus et gelu</p>
<p><span class=c>7</span> et erit dies una quae nota est Domino non dies neque nox et in

tempore vesperae erit lux</p>
<p><span class=c>8</span> et erit in die illa exibunt aquae vivae de Hierusalem medium

earum ad mare orientale et medium earum ad mare novissimum in aestate et in

hieme erunt</p>
<p><span class=c>9</span> et erit Dominus rex super omnem terram in die illa erit Dominus

unus et erit nomen eius unum</p>
<p><span class=c>10</span> et revertetur omnis terra usque ad desertum de colle Remmon ad

austrum Hierusalem et exaltabitur et habitabit in loco suo a porta Beniamin

usque ad locum portae Prioris usque ad portam Angulorum et a turre Ananehel

usque ad torcularia regis</p>
<p><span class=c>11</span> et habitabunt in ea et anathema non erit amplius sed sedebit

Hierusalem secura</p>
<p><span class=c>12</span> et haec erit plaga qua percutiet Dominus omnes gentes quae

pugnaverunt adversus Hierusalem tabescet caro uniuscuiusque stantis super pedes

suos et oculi eius contabescent in foraminibus suis et lingua eorum contabescet

in ore suo</p>
<p><span class=c>13</span> in die illo erit tumultus Domini magnus in eis et adprehendet

vir manum proximi sui et conseretur manus eius super manum proximi sui</p>
<p><span class=c>14</span> sed et Iudas pugnabit adversus Hierusalem et congregabuntur

divitiae omnium gentium in circuitu aurum et argentum et vestes multae satis</p>
<p><span class=c>15</span> et sic erit ruina equi et muli cameli et asini et omnium

iumentorum quae fuerint in castris illis sicut ruina haec</p>
<p><span class=c>16</span> et omnes qui reliqui fuerint de universis gentibus quae

venerint contra Hierusalem ascendent ab anno in annum ut adorent regem Dominum

exercituum et celebrent festivitatem tabernaculorum</p>
<p><span class=c>17</span> et erit qui non ascenderit de familiis terrae ad Hierusalem ut

adoret regem Dominum exercituum non erit super eos imber</p>
<p><span class=c>18</span> quod si et familia Aegypti non ascenderit et non venerit nec

super eos erit sed erit ruina qua percutiet Dominus omnes gentes quae non

ascenderint ad celebrandam festivitatem tabernaculorum</p>
<p><span class=c>19</span> hoc erit peccatum Aegypti et hoc peccatum omnium gentium quae

non ascenderint ad celebrandam festivitatem tabernaculorum</p>
<p><span class=c>20</span> in die illo erit quod super frenum equi est sanctum Domino et

erunt lebetes in domo Domini quasi fialae coram altari</p>
<p><span class=c>21</span> et erit omnis lebes in Hierusalem et in Iuda sanctificatus

Domino exercituum et venient omnes immolantes et sument ex eis et coquent in

eis et non erit mercator ultra in domo Domini exercituum in die illo</p>
<hr align=center width=300 size=1 style='color:#c0c0c0'>
<p class=c><a href="index.htm">Index</a>

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<a href="mal.htm">Poster</a></p>
</td></tr>
</table>









		


</body>
</html>

