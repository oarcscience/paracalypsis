<html>
<head>
<title>Vulgata. Ionas</title>
<meta http-equiv="Content-Type" content="text/html; charset=utf-8">
<meta name="author" content="Institute for Biblical Content">
<meta name="keywords" content="Library Paracalypsis, Vulgata">
<meta name="description" content="Vulgata">
<link href="../../lat.css" rel="stylesheet" type="text/css">
<style rel="stylesheet" type="text/css">

span.gl {font-size:16pt;font-weight:bold}

span.c{font-size:8pt;font-weight:bold}
</style>
</head>
<body>
﻿


<p>


<table style='border:solid black .25pt' align=center cellpadding=15 cellspacing=0 width=700>
<tr><td>
<h2>Ionas</h2>
<p><span class=gl>1</span> et factum est verbum Domini ad Ionam filium Amathi dicens</p>
<p><span class=c>2</span> surge vade in Nineven civitatem grandem et praedica in ea quia

ascendit malitia eius coram me</p>
<p><span class=c>3</span> et surrexit Iona ut fugeret in Tharsis a facie Domini et

descendit Ioppen et invenit navem euntem in Tharsis et dedit naulum eius et

descendit in eam ut iret cum eis in Tharsis a facie Domini</p>
<p><span class=c>4</span> Dominus autem misit ventum magnum in mari et facta est

tempestas magna in mari et navis periclitabatur conteri</p>
<p><span class=c>5</span> et timuerunt nautae et clamaverunt viri ad deum suum et

miserunt vasa quae erant in navi in mare ut adleviaretur ab eis et Iona

descendit ad interiora navis et dormiebat sopore gravi</p>
<p><span class=c>6</span> et accessit ad eum gubernator et dixit ei quid tu sopore

deprimeris surge invoca Deum tuum si forte recogitet Deus de nobis et non

pereamus</p>
<p><span class=c>7</span> et dixit vir ad collegam suum venite et mittamus sortes et

sciamus quare hoc malum sit nobis et miserunt sortes et cecidit sors super

Ionam</p>
<p><span class=c>8</span> et dixerunt ad eum indica nobis cuius causa malum istud sit

nobis quod est opus tuum quae terra tua et quo vel ex quo populo es tu</p>
<p><span class=c>9</span> et dixit ad eos Hebraeus ego sum et Dominum Deum caeli ego

timeo qui fecit mare et aridam</p>
<p><span class=c>10</span> et timuerunt viri timore magno et dixerunt ad eum quid hoc

fecisti cognoverunt enim viri quod a facie Domini fugeret quia indicaverat eis</p>
<p><span class=c>11</span> et dixerunt ad eum quid faciemus tibi et cessabit mare a nobis

quia mare ibat et intumescebat</p>
<p><span class=c>12</span> et dixit ad eos tollite me et mittite in mare et cessabit mare

a vobis scio enim ego quoniam propter me tempestas grandis haec super vos</p>
<p><span class=c>13</span> et remigabant viri ut reverterentur ad aridam et non valebant

quia mare ibat et intumescebat super eos</p>
<p><span class=c>14</span> et clamaverunt ad Dominum et dixerunt quaesumus Domine ne

pereamus in anima viri istius et ne des super nos sanguinem innocentem quia tu

Domine sicut voluisti fecisti</p>
<p><span class=c>15</span> et tulerunt Ionam et miserunt in mare et stetit mare a fervore

suo</p>
<p><span class=c>16</span> et timuerunt viri timore magno Dominum et immolaverunt hostias

Domino et voverunt vota</p>
<p><span class=gl>2</span> et praeparavit Dominus piscem grandem ut degluttiret Ionam

et erat Iona in ventre piscis tribus diebus et tribus noctibus</p>
<p><span class=c>2</span> et oravit Iona ad Dominum Deum suum de utero piscis</p>
<p><span class=c>3</span> et dixit clamavi de tribulatione mea ad Dominum et exaudivit me

de ventre inferni clamavi et exaudisti vocem meam</p>
<p><span class=c>4</span> et proiecisti me in profundum in corde maris et flumen

circumdedit me omnes gurgites tui et fluctus tui super me transierunt</p>
<p><span class=c>5</span> et ego dixi abiectus sum a conspectu oculorum tuorum verumtamen

rursus videbo templum sanctum tuum</p>
<p><span class=c>6</span> circumdederunt me aquae usque ad animam abyssus vallavit me

pelagus operuit caput meum</p>
<p><span class=c>7</span> ad extrema montium descendi terrae vectes concluserunt me in

aeternum et sublevabis de corruptione vitam meam Domine Deus meus</p>
<p><span class=c>8</span> cum angustiaretur in me anima mea Domini recordatus sum ut

veniat ad te oratio mea ad templum sanctum tuum</p>
<p><span class=c>9</span> qui custodiunt vanitates frustra misericordiam suam

derelinquunt</p>
<p><span class=c>10</span> ego autem in voce laudis immolabo tibi quaecumque vovi reddam

pro salute Domino</p>
<p><span class=c>11</span> et dixit Dominus pisci et evomuit Ionam in aridam</p>
<p><span class=gl>3</span> et factum est verbum Domini ad Ionam secundo dicens</p>
<p><span class=c>2</span> surge vade ad Nineven civitatem magnam et praedica in ea

praedicationem quam ego loquor ad te</p>
<p><span class=c>3</span> et surrexit Iona et abiit in Nineven iuxta verbum Domini et

Nineve erat civitas magna Dei itinere dierum trium</p>
<p><span class=c>4</span> et coepit Iona introire in civitatem itinere diei unius et

clamavit et dixit adhuc quadraginta dies et Nineve subvertetur</p>
<p><span class=c>5</span> et crediderunt viri ninevitae in Deo et praedicaverunt ieiunium

et vestiti sunt saccis a maiore usque ad minorem</p>
<p><span class=c>6</span> et pervenit verbum ad regem Nineve et surrexit de solio suo et

abiecit vestimentum suum a se et indutus est sacco et sedit in cinere</p>
<p><span class=c>7</span> et clamavit et dixit in Nineve ex ore regis et principum eius

dicens homines et iumenta et boves et pecora non gustent quicquam nec pascantur

et aquam non bibant</p>
<p><span class=c>8</span> et operiantur saccis homines et iumenta et clament ad Dominum in

fortitudine et convertatur vir a via sua mala et ab iniquitate quae est in

manibus eorum</p>
<p><span class=c>9</span> quis scit si convertatur et ignoscat Deus et revertatur a

furore irae suae et non peribimus</p>
<p><span class=c>10</span> et vidit Deus opera eorum quia conversi sunt a via sua mala et

misertus est Deus super malitiam quam locutus fuerat ut faceret eis et non

fecit</p>
<p><span class=gl>4</span> et adflictus est Iona adflictione magna et iratus est</p>
<p><span class=c>2</span> et oravit ad Dominum et dixit obsecro Domine numquid non hoc

est verbum meum cum adhuc essem in terra mea propter hoc praeoccupavi ut

fugerem in Tharsis scio enim quia tu Deus clemens et misericors es patiens et

multae miserationis et ignoscens super malitia</p>
<p><span class=c>3</span> et nunc Domine tolle quaeso animam meam a me quia melior est

mihi mors quam vita</p>
<p><span class=c>4</span> et dixit Dominus putasne bene irasceris tu</p>
<p><span class=c>5</span> et egressus est Iona de civitate et sedit contra orientem

civitatis et fecit sibimet ibi umbraculum et sedebat subter eum in umbra donec

videret quid accideret civitati</p>
<p><span class=c>6</span> et praeparavit Dominus Deus hederam et ascendit super caput

Ionae ut esset umbra super caput eius et protegeret eum laboraverat enim et

laetatus est Iona super hedera laetitia magna</p>
<p><span class=c>7</span> et paravit Deus vermem ascensu diluculo in crastinum et

percussit hederam et exaruit</p>
<p><span class=c>8</span> et cum ortus fuisset sol praecepit Dominus vento calido et urenti

et percussit sol super caput Ionae et aestuabat et petivit animae suae ut

moreretur et dixit melius est mihi mori quam vivere</p>
<p><span class=c>9</span> et dixit Dominus ad Ionam putasne bene irasceris tu super

hederam et dixit bene irascor ego usque ad mortem</p>
<p><span class=c>10</span> et dixit Dominus tu doles super hederam in qua non laborasti

neque fecisti ut cresceret quae sub una nocte nata est et una nocte periit</p>
<p><span class=c>11</span> et ego non parcam Nineve civitati magnae in qua sunt plus quam

centum viginti milia hominum qui nesciunt quid sit inter dexteram et sinistram

suam et iumenta multa</p>
<hr align=center width=300 size=1 style='color:#c0c0c0'>
<p class=c><a href="index.htm">Index</a>

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<a href="nah.htm">Poster</a></p>
</td></tr>
</table>









		


</body>
</html>

