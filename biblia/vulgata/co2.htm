<html>
<head>
<title>Vulgata. Ad Corinthios II</title>
<meta http-equiv="Content-Type" content="text/html; charset=utf-8">
<meta name="author" content="Institute for Biblical Content">
<meta name="keywords" content="Library Paracalypsis, Vulgata">
<meta name="description" content="Vulgata">
<link href="../../lat.css" rel="stylesheet" type="text/css">
<style rel="stylesheet" type="text/css">

span.gl {font-size:16pt;font-weight:bold}

span.c{font-size:8pt;font-weight:bold}
</style>
</head>
<body>
﻿


<p>


<table style='border:solid black .25pt' align=center cellpadding=15 cellspacing=0 width=700>
<tr><td>
<h2>Ad Corinthios II</h2>
<p><span class=gl>1</span> Paulus apostolus Iesu Christi per voluntatem Dei et Timotheus

frater ecclesiae Dei quae est Corinthi cum sanctis omnibus qui sunt in universa

Achaia</p>
<p><span class=c>2</span> gratia vobis et pax a Deo Patre nostro et Domino Iesu Christo</p>
<p><span class=c>3</span> benedictus Deus et Pater Domini nostri Iesu Christi Pater

misericordiarum et Deus totius consolationis</p>
<p><span class=c>4</span> qui consolatur nos in omni tribulatione nostra ut possimus et

ipsi consolari eos qui in omni pressura sunt per exhortationem qua exhortamur

et ipsi a Deo</p>
<p><span class=c>5</span> quoniam sicut abundant passiones Christi in nobis ita et per

Christum abundat consolatio nostra</p>
<p><span class=c>6</span> sive autem tribulamur pro vestra exhortatione et salute sive

exhortamur pro vestra exhortatione quae operatur in tolerantia earundem

passionum quas et nos patimur</p>
<p><span class=c>7</span> et spes nostra firma pro vobis scientes quoniam sicut socii

passionum estis sic eritis et consolationis</p>
<p><span class=c>8</span> non enim volumus ignorare vos fratres de tribulatione nostra

quae facta est in Asia quoniam supra modum gravati sumus supra virtutem ita ut

taederet nos etiam vivere</p>
<p><span class=c>9</span> sed ipsi in nobis ipsis responsum mortis habuimus ut non simus fidentes

in nobis sed in Deo qui suscitat mortuos</p>
<p><span class=c>10</span> qui de tantis periculis eripuit nos et eruet in quem speramus

quoniam et adhuc eripiet</p>
<p><span class=c>11</span> adiuvantibus et vobis in oratione pro nobis ut ex multis

personis eius quae in nobis est donationis per multos gratiae agantur pro nobis</p>
<p><span class=c>12</span> nam gloria nostra haec est testimonium conscientiae nostrae

quod in simplicitate et sinceritate Dei et non in sapientia carnali sed in

gratia Dei conversati sumus in mundo abundantius autem ad vos</p>
<p><span class=c>13</span> non enim alia scribimus vobis quam quae legistis et

cognoscitis spero autem quod usque in finem cognoscetis</p>
<p><span class=c>14</span> sicut et cognovistis nos ex parte quia gloria vestra sumus

sicut et vos nostra in die Domini nostri Iesu Christi</p>
<p><span class=c>15</span> et hac confidentia volui prius venire ad vos ut secundam gratiam

haberetis</p>
<p><span class=c>16</span> et per vos transire in Macedoniam et iterum a Macedonia venire

ad vos et a vobis deduci in Iudaeam</p>
<p><span class=c>17</span> cum hoc ergo voluissem numquid levitate usus sum aut quae

cogito secundum carnem cogito ut sit apud me est et non</p>
<p><span class=c>18</span> fidelis autem Deus quia sermo noster qui fit apud vos non est

in illo est et non</p>
<p><span class=c>19</span> Dei enim Filius Iesus Christus qui in vobis per nos

praedicatus est per me et Silvanum et Timotheum non fuit est et non sed est in

illo fuit</p>
<p><span class=c>20</span> quotquot enim promissiones Dei sunt in illo est ideo et per

ipsum amen Deo ad gloriam nostram</p>
<p><span class=c>21</span> qui autem confirmat nos vobiscum in Christum et qui unxit nos

Deus</p>
<p><span class=c>22</span> et qui signavit nos et dedit pignus Spiritus in cordibus

nostris</p>
<p><span class=c>23</span> ego autem testem Deum invoco in animam meam quod parcens vobis

non veni ultra Corinthum</p>
<p><span class=c>24</span> non quia dominamur fidei vestrae sed adiutores sumus gaudii

vestri nam fide stetistis</p>
<p><span class=gl>2</span> statui autem hoc ipse apud me ne iterum in tristitia venirem

ad vos</p>
<p><span class=c>2</span> si enim ego contristo vos et quis est qui me laetificet nisi

qui contristatur ex me</p>
<p><span class=c>3</span> et hoc ipsum scripsi ut non cum venero tristitiam super

tristitiam habeam de quibus oportuerat me gaudere confidens in omnibus vobis

quia meum gaudium omnium vestrum est</p>
<p><span class=c>4</span> nam ex multa tribulatione et angustia cordis scripsi vobis per

multas lacrimas non ut contristemini sed ut sciatis quam caritatem habeo

abundantius in vobis</p>
<p><span class=c>5</span> si quis autem contristavit non me contristavit sed ex parte ut

non onerem omnes vos</p>
<p><span class=c>6</span> sufficit illi qui eiusmodi est obiurgatio haec quae fit a

pluribus</p>
<p><span class=c>7</span> ita ut e contra magis donetis et consolemini ne forte

abundantiori tristitia absorbeatur qui eiusmodi est</p>
<p><span class=c>8</span> propter quod obsecro vos ut confirmetis in illum caritatem</p>
<p><span class=c>9</span> ideo enim et scripsi ut cognoscam experimentum vestrum an in

omnibus oboedientes sitis</p>
<p><span class=c>10</span> cui autem aliquid donatis et ego nam et ego quod donavi si

quid donavi propter vos in persona Christi</p>
<p><span class=c>11</span> ut non circumveniamur a Satana non enim ignoramus cogitationes

eius</p>
<p><span class=c>12</span> cum venissem autem Troadem propter evangelium Christi et ostium

mihi apertum esset in Domino</p>
<p><span class=c>13</span> non habui requiem spiritui meo eo quod non invenerim Titum

fratrem meum sed valefaciens eis profectus sum in Macedoniam</p>
<p><span class=c>14</span> Deo autem gratias qui semper triumphat nos in Christo Iesu et

odorem notitiae suae manifestat per nos in omni loco</p>
<p><span class=c>15</span> quia Christi bonus odor sumus Deo in his qui salvi fiunt et in

his qui pereunt</p>
<p><span class=c>16</span> aliis quidem odor mortis in mortem aliis autem odor vitae in

vitam et ad haec quis tam idoneus</p>
<p><span class=c>17</span> non enim sumus sicut plurimi adulterantes verbum Dei sed ex

sinceritate sed sicut ex Deo coram Deo in Christo loquimur</p>
<p><span class=gl>3</span> incipimus iterum nosmet ipsos commendare aut numquid egemus

sicut quidam commendaticiis epistulis ad vos aut ex vobis</p>
<p><span class=c>2</span> epistula nostra vos estis scripta in cordibus nostris quae

scitur et legitur ab omnibus hominibus</p>
<p><span class=c>3</span> manifestati quoniam epistula estis Christi ministrata a nobis

et scripta non atramento sed Spiritu Dei vivi non in tabulis lapideis sed in

tabulis cordis carnalibus</p>
<p><span class=c>4</span> fiduciam autem talem habemus per Christum ad Deum</p>
<p><span class=c>5</span> non quod sufficientes simus cogitare aliquid a nobis quasi ex

nobis sed sufficientia nostra ex Deo est</p>
<p><span class=c>6</span> qui et idoneos nos fecit ministros novi testamenti non litterae

sed Spiritus littera enim occidit Spiritus autem vivificat</p>
<p><span class=c>7</span> quod si ministratio mortis litteris deformata in lapidibus fuit

in gloria ita ut non possent intendere filii Israhel in faciem Mosi propter

gloriam vultus eius quae evacuatur</p>
<p><span class=c>8</span> quomodo non magis ministratio Spiritus erit in gloria</p>
<p><span class=c>9</span> nam si ministratio damnationis gloria est multo magis abundat

ministerium iustitiae in gloria</p>
<p><span class=c>10</span> nam nec glorificatum est quod claruit in hac parte propter

excellentem gloriam</p>
<p><span class=c>11</span> si enim quod evacuatur per gloriam est multo magis quod manet

in gloria est</p>
<p><span class=c>12</span> habentes igitur talem spem multa fiducia utimur</p>
<p><span class=c>13</span> et non sicut Moses ponebat velamen super faciem suam ut non

intenderent filii Israhel in faciem eius quod evacuatur</p>
<p><span class=c>14</span> sed obtusi sunt sensus eorum usque in hodiernum enim diem id

ipsum velamen in lectione veteris testamenti manet non revelatum quoniam in Christo

evacuatur</p>
<p><span class=c>15</span> sed usque in hodiernum diem cum legitur Moses velamen est

positum super cor eorum</p>
<p><span class=c>16</span> cum autem conversus fuerit ad Deum aufertur velamen</p>
<p><span class=c>17</span> Dominus autem Spiritus est ubi autem Spiritus Domini ibi

libertas</p>
<p><span class=c>18</span> nos vero omnes revelata facie gloriam Domini speculantes in

eandem imaginem transformamur a claritate in claritatem tamquam a Domini

Spiritu</p>
<p><span class=gl>4</span> ideo habentes hanc ministrationem iuxta quod misericordiam

consecuti sumus non deficimus</p>
<p><span class=c>2</span> sed abdicamus occulta dedecoris non ambulantes in astutia neque

adulterantes verbum Dei sed in manifestatione veritatis commendantes nosmet

ipsos ad omnem conscientiam hominum coram Deo</p>
<p><span class=c>3</span> quod si etiam opertum est evangelium nostrum in his qui pereunt

est opertum</p>
<p><span class=c>4</span> in quibus deus huius saeculi excaecavit mentes infidelium ut

non fulgeat inluminatio evangelii gloriae Christi qui est imago Dei</p>
<p><span class=c>5</span> non enim nosmet ipsos praedicamus sed Iesum Christum Dominum

nos autem servos vestros per Iesum</p>
<p><span class=c>6</span> quoniam Deus qui dixit de tenebris lucem splendescere qui

inluxit in cordibus nostris ad inluminationem scientiae claritatis Dei in facie

Christi Iesu</p>
<p><span class=c>7</span> habemus autem thesaurum istum in vasis fictilibus ut sublimitas

sit virtutis Dei et non ex nobis</p>
<p><span class=c>8</span> in omnibus tribulationem patimur sed non angustiamur aporiamur

sed non destituimur</p>
<p><span class=c>9</span> persecutionem patimur sed non derelinquimur deicimur sed non

perimus</p>
<p><span class=c>10</span> semper mortificationem Iesu in corpore nostro circumferentes

ut et vita Iesu in corporibus nostris manifestetur</p>
<p><span class=c>11</span> semper enim nos qui vivimus in mortem tradimur propter Iesum

ut et vita Iesu manifestetur in carne nostra mortali</p>
<p><span class=c>12</span> ergo mors in nobis operatur vita autem in vobis</p>
<p><span class=c>13</span> habentes autem eundem spiritum fidei sicut scriptum est

credidi propter quod locutus sum et nos credimus propter quod et loquimur</p>
<p><span class=c>14</span> scientes quoniam qui suscitavit Iesum et nos cum Iesu

suscitabit et constituet vobiscum</p>
<p><span class=c>15</span> omnia enim propter vos ut gratia abundans per multos gratiarum

actione abundet in gloriam Dei</p>
<p><span class=c>16</span> propter quod non deficimus sed licet is qui foris est noster

homo corrumpitur tamen is qui intus est renovatur de die in diem</p>
<p><span class=c>17</span> id enim quod in praesenti est momentaneum et leve

tribulationis nostrae supra modum in sublimitatem aeternum gloriae pondus

operatur nobis</p>
<p><span class=c>18</span> non contemplantibus nobis quae videntur sed quae non videntur

quae enim videntur temporalia sunt quae autem non videntur aeterna sunt</p>
<p><span class=gl>5</span> scimus enim quoniam si terrestris domus nostra huius

habitationis dissolvatur quod aedificationem ex Deo habeamus domum non

manufactam aeternam in caelis</p>
<p><span class=c>2</span> nam et in hoc ingemescimus habitationem nostram quae de caelo

est superindui cupientes</p>
<p><span class=c>3</span> si tamen vestiti non nudi inveniamur</p>
<p><span class=c>4</span> nam et qui sumus in tabernaculo ingemescimus gravati eo quod

nolumus expoliari sed supervestiri ut absorbeatur quod mortale est a vita</p>
<p><span class=c>5</span> qui autem efficit nos in hoc ipsum Deus qui dedit nobis pignus

Spiritus</p>
<p><span class=c>6</span> audentes igitur semper et scientes quoniam dum sumus in corpore

peregrinamur a Domino</p>
<p><span class=c>7</span> per fidem enim ambulamus et non per speciem</p>
<p><span class=c>8</span> audemus autem et bonam voluntatem habemus magis peregrinari a

corpore et praesentes esse ad Deum</p>
<p><span class=c>9</span> et ideo contendimus sive absentes sive praesentes placere illi</p>
<p><span class=c>10</span> omnes enim nos manifestari oportet ante tribunal Christi ut

referat unusquisque propria corporis prout gessit sive bonum sive malum</p>
<p><span class=c>11</span> scientes ergo timorem Domini hominibus suademus Deo autem

manifesti sumus spero autem et in conscientiis vestris manifestos nos esse</p>
<p><span class=c>12</span> non iterum nos commendamus vobis sed occasionem damus vobis

gloriandi pro nobis ut habeatis ad eos qui in facie gloriantur et non in corde</p>
<p><span class=c>13</span> sive enim mente excedimus Deo sive sobrii sumus vobis</p>
<p><span class=c>14</span> caritas enim Christi urget nos aestimantes hoc quoniam si unus

pro omnibus mortuus est ergo omnes mortui sunt</p>
<p><span class=c>15</span> et pro omnibus mortuus est ut et qui vivunt iam non sibi

vivant sed ei qui pro ipsis mortuus est et resurrexit</p>
<p><span class=c>16</span> itaque nos ex hoc neminem novimus secundum carnem et si

cognovimus secundum carnem Christum sed nunc iam non novimus</p>
<p><span class=c>17</span> si qua ergo in Christo nova creatura vetera transierunt ecce

facta sunt nova</p>
<p><span class=c>18</span> omnia autem ex Deo qui reconciliavit nos sibi per Christum et

dedit nobis ministerium reconciliationis</p>
<p><span class=c>19</span> quoniam quidem Deus erat in Christo mundum reconcilians sibi

non reputans illis delicta ipsorum et posuit in nobis verbum reconciliationis</p>
<p><span class=c>20</span> pro Christo ergo legationem fungimur tamquam Deo exhortante

per nos obsecramus pro Christo reconciliamini Deo</p>
<p><span class=c>21</span> eum qui non noverat peccatum pro nobis peccatum fecit ut nos

efficeremur iustitia Dei in ipso</p>
<p><span class=gl>6</span> adiuvantes autem et exhortamur ne in vacuum gratiam Dei

recipiatis</p>
<p><span class=c>2</span> ait enim tempore accepto exaudivi te et in die salutis adiuvavi

te ecce nunc tempus acceptabile ecce nunc dies salutis</p>
<p><span class=c>3</span> nemini dantes ullam offensionem ut non vituperetur ministerium</p>
<p><span class=c>4</span> sed in omnibus exhibeamus nosmet ipsos sicut Dei ministros in

multa patientia in tribulationibus in necessitatibus in angustiis</p>
<p><span class=c>5</span> in plagis in carceribus in seditionibus in laboribus in

vigiliis in ieiuniis</p>
<p><span class=c>6</span> in castitate in scientia in longanimitate in suavitate in

Spiritu Sancto in caritate non ficta</p>
<p><span class=c>7</span> in verbo veritatis in virtute Dei per arma iustitiae a dextris

et sinistris</p>
<p><span class=c>8</span> per gloriam et ignobilitatem per infamiam et bonam famam ut

seductores et veraces sicut qui ignoti et cogniti</p>
<p><span class=c>9</span> quasi morientes et ecce vivimus ut castigati et non mortificati</p>
<p><span class=c>10</span> quasi tristes semper autem gaudentes sicut egentes multos

autem locupletantes tamquam nihil habentes et omnia possidentes</p>
<p><span class=c>11</span> os nostrum patet ad vos o Corinthii cor nostrum dilatatum est</p>
<p><span class=c>12</span> non angustiamini in nobis angustiamini autem in visceribus

vestris</p>
<p><span class=c>13</span> eandem autem habentes remunerationem tamquam filiis dico

dilatamini et vos</p>
<p><span class=c>14</span> nolite iugum ducere cum infidelibus quae enim participatio

iustitiae cum iniquitate aut quae societas luci ad tenebras</p>
<p><span class=c>15</span> quae autem conventio Christi ad Belial aut quae pars fideli

cum infidele</p>
<p><span class=c>16</span> qui autem consensus templo Dei cum idolis vos enim estis

templum Dei vivi sicut dicit Deus quoniam inhabitabo in illis et inambulabo et

ero illorum Deus et ipsi erunt mihi populus</p>
<p><span class=c>17</span> propter quod exite de medio eorum et separamini dicit Dominus

et inmundum ne tetigeritis</p>
<p><span class=c>18</span> et ego recipiam vos et ero vobis in patrem et vos eritis mihi

in filios et filias dicit Dominus omnipotens</p>
<p><span class=gl>7</span> has igitur habentes promissiones carissimi mundemus nos ab

omni inquinamento carnis et spiritus perficientes sanctificationem in timore

Dei</p>
<p><span class=c>2</span> capite nos neminem laesimus neminem corrupimus neminem

circumvenimus</p>
<p><span class=c>3</span> non ad condemnationem dico praedixi enim quod in cordibus

nostris estis ad conmoriendum et ad convivendum</p>
<p><span class=c>4</span> multa mihi fiducia est apud vos multa mihi gloriatio pro vobis

repletus sum consolatione superabundo gaudio in omni tribulatione nostra</p>
<p><span class=c>5</span> nam et cum venissemus Macedoniam nullam requiem habuit caro

nostra sed omnem tribulationem passi foris pugnae intus timores</p>
<p><span class=c>6</span> sed qui consolatur humiles consolatus est nos Deus in adventu

Titi</p>
<p><span class=c>7</span> non solum autem in adventu eius sed etiam in solacio quo

consolatus est in vobis referens nobis vestrum desiderium vestrum fletum

vestram aemulationem pro me ita ut magis gauderem</p>
<p><span class=c>8</span> quoniam et si contristavi vos in epistula non me paenitet et si

paeniteret videns quod epistula illa et si ad horam vos contristavit</p>
<p><span class=c>9</span> nunc gaudeo non quia contristati estis sed quia contristati

estis ad paenitentiam contristati enim estis secundum Deum ut in nullo

detrimentum patiamini ex nobis</p>
<p><span class=c>10</span> quae enim secundum Deum tristitia est paenitentiam in salutem

stabilem operatur saeculi autem tristitia mortem operatur</p>
<p><span class=c>11</span> ecce enim hoc ipsum secundum Deum contristari vos quantam in

vobis operatur sollicitudinem sed defensionem sed indignationem sed timorem sed

desiderium sed aemulationem sed vindictam in omnibus exhibuistis vos

incontaminatos esse negotio</p>
<p><span class=c>12</span> igitur et si scripsi vobis non propter eum qui fecit iniuriam

nec propter eum qui passus est sed ad manifestandam sollicitudinem nostram quam

pro vobis habemus ad vos coram Deo</p>
<p><span class=c>13</span> ideo consolati sumus in consolatione autem nostra abundantius

magis gavisi sumus super gaudium Titi quia refectus est spiritus eius ab

omnibus vobis</p>
<p><span class=c>14</span> et si quid apud illum de vobis gloriatus sum non sum confusus

sed sicut omnia vobis in veritate locuti sumus ita et gloriatio nostra quae

fuit ad Titum veritas facta est</p>
<p><span class=c>15</span> et viscera eius abundantius in vos sunt reminiscentis omnium

vestrum oboedientiam quomodo cum timore et tremore excepistis eum</p>
<p><span class=c>16</span> gaudeo quod in omnibus confido in vobis</p>
<p><span class=gl>8</span> notam autem facimus vobis fratres gratiam Dei quae data est

in ecclesiis Macedoniae</p>
<p><span class=c>2</span> quod in multo experimento tribulationis abundantia gaudii

ipsorum et altissima paupertas eorum abundavit in divitias simplicitatis eorum</p>
<p><span class=c>3</span> quia secundum virtutem testimonium illis reddo et supra

virtutem voluntarii fuerunt</p>
<p><span class=c>4</span> cum multa exhortatione obsecrantes nos gratiam et

communicationem ministerii quod fit in sanctos</p>
<p><span class=c>5</span> et non sicut speravimus sed semet ipsos dederunt primum Domino

deinde nobis per voluntatem Dei</p>
<p><span class=c>6</span> ita ut rogaremus Titum ut quemadmodum coepit ita et perficiat

in vos etiam gratiam istam</p>
<p><span class=c>7</span> sed sicut in omnibus abundatis fide et sermone et scientia et

omni sollicitudine et caritate vestra in nos ut et in hac gratia abundetis</p>
<p><span class=c>8</span> non quasi imperans dico sed per aliorum sollicitudinem etiam

vestrae caritatis ingenitum bonum conprobans</p>
<p><span class=c>9</span> scitis enim gratiam Domini nostri Iesu Christi quoniam propter

vos egenus factus est cum esset dives ut illius inopia vos divites essetis</p>
<p><span class=c>10</span> et consilium in hoc do hoc enim vobis utile est qui non solum

facere sed et velle coepistis ab anno priore</p>
<p><span class=c>11</span> nunc vero et facto perficite ut quemadmodum promptus est

animus voluntatis ita sit et perficiendi ex eo quod habetis</p>
<p><span class=c>12</span> si enim voluntas prompta est secundum id quod habet accepta

est non secundum quod non habet</p>
<p><span class=c>13</span> non enim ut aliis sit remissio vobis autem tribulatio sed ex

aequalitate</p>
<p><span class=c>14</span> in praesenti tempore vestra abundantia illorum inopiam

suppleat ut et illorum abundantia vestrae inopiae sit supplementum ut fiat

aequalitas sicut scriptum est</p>
<p><span class=c>15</span> qui multum non abundavit et qui modicum non minoravit</p>
<p><span class=c>16</span> gratias autem Deo qui dedit eandem sollicitudinem pro vobis in

corde Titi</p>
<p><span class=c>17</span> quoniam exhortationem quidem suscepit sed cum sollicitior

esset sua voluntate profectus est ad vos</p>
<p><span class=c>18</span> misimus etiam cum illo fratrem cuius laus est in evangelio per

omnes ecclesias</p>
<p><span class=c>19</span> non solum autem sed et ordinatus ab ecclesiis comes

peregrinationis nostrae in hac gratia quae ministratur a nobis ad Domini

gloriam et destinatam voluntatem nostram</p>
<p><span class=c>20</span> devitantes hoc ne quis nos vituperet in hac plenitudine quae

ministratur a nobis</p>
<p><span class=c>21</span> providemus enim bona non solum coram Deo sed etiam coram

hominibus</p>
<p><span class=c>22</span> misimus autem cum illis et fratrem nostrum quem probavimus in

multis saepe sollicitum esse nunc autem multo sollicitiorem confidentia multa

in vos</p>
<p><span class=c>23</span> sive pro Tito qui est socius meus et in vos adiutor sive

fratres nostri apostoli ecclesiarum gloriae Christi</p>
<p><span class=c>24</span> ostensionem ergo quae est caritatis vestrae et nostrae gloriae

pro vobis in illos ostendite in faciem ecclesiarum</p>
<p><span class=gl>9</span> nam de ministerio quod fit in sanctos ex abundanti est mihi

scribere vobis</p>
<p><span class=c>2</span> scio enim promptum animum vestrum pro quo de vobis glorior apud

Macedonas quoniam Achaia parata est ab anno praeterito et vestra aemulatio provocavit

plurimos</p>
<p><span class=c>3</span> misi autem fratres ut ne quod gloriamur de vobis evacuetur in

hac parte ut quemadmodum dixi parati sitis</p>
<p><span class=c>4</span> ne cum venerint mecum Macedones et invenerint vos inparatos

erubescamus nos ut non dicamus vos in hac substantia</p>
<p><span class=c>5</span> necessarium ergo existimavi rogare fratres ut praeveniant ad

vos et praeparent repromissam benedictionem hanc paratam esse sic quasi

benedictionem non quasi avaritiam</p>
<p><span class=c>6</span> hoc autem qui parce seminat parce et metet et qui seminat in

benedictionibus de benedictionibus et metet</p>
<p><span class=c>7</span> unusquisque prout destinavit corde suo non ex tristitia aut ex

necessitate hilarem enim datorem diligit Deus</p>
<p><span class=c>8</span> potens est autem Deus omnem gratiam abundare facere in vobis ut

in omnibus semper omnem sufficientiam habentes abundetis in omne opus bonum</p>
<p><span class=c>9</span> sicut scriptum est dispersit dedit pauperibus iustitia eius

manet in aeternum</p>
<p><span class=c>10</span> qui autem administrat semen seminanti et panem ad manducandum

praestabit et multiplicabit semen vestrum et augebit incrementa frugum

iustitiae vestrae</p>
<p><span class=c>11</span> ut in omnibus locupletati abundetis in omnem simplicitatem

quae operatur per nos gratiarum actionem Deo</p>
<p><span class=c>12</span> quoniam ministerium huius officii non solum supplet ea quae

desunt sanctis sed etiam abundat per multas gratiarum actiones in Domino</p>
<p><span class=c>13</span> per probationem ministerii huius glorificantes Deum in

oboedientia confessionis vestrae in evangelium Christi et simplicitate

communicationis in illos et in omnes</p>
<p><span class=c>14</span> et ipsorum obsecratione pro vobis desiderantium vos propter

eminentem gratiam Dei in vobis</p>
<p><span class=c>15</span> gratias Deo super inenarrabili dono eius</p>
<p><span class=gl>10</span> ipse autem ego Paulus obsecro vos per mansuetudinem et

modestiam Christi qui in facie quidem humilis inter vos absens autem confido in

vobis</p>
<p><span class=c>2</span> rogo autem ne praesens audeam per eam confidentiam qua existimo

audere in quosdam qui arbitrantur nos tamquam secundum carnem ambulemus</p>
<p><span class=c>3</span> in carne enim ambulantes non secundum carnem militamus</p>
<p><span class=c>4</span> nam arma militiae nostrae non carnalia sed potentia Deo ad

destructionem munitionum consilia destruentes</p>
<p><span class=c>5</span> et omnem altitudinem extollentem se adversus scientiam Dei et

in captivitatem redigentes omnem intellectum in obsequium Christi</p>
<p><span class=c>6</span> et in promptu habentes ulcisci omnem inoboedientiam cum impleta

fuerit vestra oboedientia</p>
<p><span class=c>7</span> quae secundum faciem sunt videte si quis confidit sibi Christi

se esse hoc cogitet iterum apud se quia sicut ipse Christi est ita et nos</p>
<p><span class=c>8</span> nam et si amplius aliquid gloriatus fuero de potestate nostra

quam dedit Dominus in aedificationem et non in destructionem vestram non

erubescam</p>
<p><span class=c>9</span> ut autem non existimer tamquam terrere vos per epistulas</p>
<p><span class=c>10</span> quoniam quidem epistulae inquiunt graves sunt et fortes

praesentia autem corporis infirma et sermo contemptibilis</p>
<p><span class=c>11</span> hoc cogitet qui eiusmodi est quia quales sumus verbo per

epistulas absentes tales et praesentes in facto</p>
<p><span class=c>12</span> non enim audemus inserere aut conparare nos quibusdam qui se

ipsos commendant sed ipsi in nobis nosmet ipsos metientes et conparantes nosmet

ipsos nobis</p>
<p><span class=c>13</span> nos autem non in inmensum gloriabimur sed secundum mensuram

regulae quam mensus est nobis Deus mensuram pertingendi usque ad vos</p>
<p><span class=c>14</span> non enim quasi non pertingentes ad vos superextendimus nos

usque ad vos enim pervenimus in evangelio Christi</p>
<p><span class=c>15</span> non in inmensum gloriantes in alienis laboribus spem autem

habentes crescentis fidei vestrae in vobis magnificari secundum regulam nostram

in abundantiam</p>
<p><span class=c>16</span> etiam in illa quae ultra vos sunt evangelizare non in aliena

regula in his quae praeparata sunt gloriari</p>
<p><span class=c>17</span> qui autem gloriatur in Domino glorietur</p>
<p><span class=c>18</span> non enim qui se ipsum commendat ille probatus est sed quem

Dominus commendat</p>
<p><span class=gl>11</span> utinam sustineretis modicum quid insipientiae meae sed et

subportate me</p>
<p><span class=c>2</span> aemulor enim vos Dei aemulatione despondi enim vos uni viro

virginem castam exhibere Christo</p>
<p><span class=c>3</span> timeo autem ne sicut serpens Evam seduxit astutia sua ita corrumpantur

sensus vestri et excidant a simplicitate quae est in Christo</p>
<p><span class=c>4</span> nam si is qui venit alium Christum praedicat quem non

praedicavimus aut alium spiritum accipitis quem non accepistis aut aliud

evangelium quod non recepistis recte pateremini</p>
<p><span class=c>5</span> existimo enim nihil me minus fecisse magnis apostolis</p>
<p><span class=c>6</span> et si inperitus sermone sed non scientia in omnibus autem

manifestatus sum vobis</p>
<p><span class=c>7</span> aut numquid peccatum feci me ipsum humilians ut vos exaltemini

quoniam gratis evangelium Dei evangelizavi vobis</p>
<p><span class=c>8</span> alias ecclesias expoliavi accipiens stipendium ad ministerium

vestrum</p>
<p><span class=c>9</span> et cum essem apud vos et egerem nulli onerosus fui nam quod

mihi deerat suppleverunt fratres qui venerunt a Macedonia et in omnibus sine

onere me vobis servavi et servabo</p>
<p><span class=c>10</span> est veritas Christi in me quoniam haec gloria non infringetur

in me in regionibus Achaiae</p>
<p><span class=c>11</span> quare quia non diligo vos Deus scit</p>
<p><span class=c>12</span> quod autem facio et faciam ut amputem occasionem eorum qui

volunt occasionem ut in quo gloriantur inveniantur sicut et nos</p>
<p><span class=c>13</span> nam eiusmodi pseudoapostoli operarii subdoli transfigurantes

se in apostolos Christi</p>
<p><span class=c>14</span> et non mirum ipse enim Satanas transfigurat se in angelum

lucis</p>
<p><span class=c>15</span> non est ergo magnum si ministri eius transfigurentur velut

ministri iustitiae quorum finis erit secundum opera ipsorum</p>
<p><span class=c>16</span> iterum dico ne quis me putet insipientem alioquin velut

insipientem accipite me ut et ego modicum quid glorier</p>
<p><span class=c>17</span> quod loquor non loquor secundum Dominum sed quasi in

insipientia in hac substantia gloriae</p>
<p><span class=c>18</span> quoniam multi gloriantur secundum carnem et ego gloriabor</p>
<p><span class=c>19</span> libenter enim suffertis insipientes cum sitis ipsi sapientes</p>
<p><span class=c>20</span> sustinetis enim si quis vos in servitutem redigit si quis

devorat si quis accipit si quis extollitur si quis in faciem vos caedit</p>
<p><span class=c>21</span> secundum ignobilitatem dico quasi nos infirmi fuerimus in quo

quis audet in insipientia dico audeo et ego</p>
<p><span class=c>22</span> Hebraei sunt et ego Israhelitae sunt et ego semen Abrahae sunt

et ego</p>
<p><span class=c>23</span> ministri Christi sunt minus sapiens dico plus ego in laboribus

plurimis in carceribus abundantius in plagis supra modum in mortibus frequenter</p>
<p><span class=c>24</span> a Iudaeis quinquies quadragenas una minus accepi</p>
<p><span class=c>25</span> ter virgis caesus sum semel lapidatus sum ter naufragium feci

nocte et die in profundo maris fui</p>
<p><span class=c>26</span> in itineribus saepe periculis fluminum periculis latronum

periculis ex genere periculis ex gentibus periculis in civitate periculis in

solitudine periculis in mari periculis in falsis fratribus</p>
<p><span class=c>27</span> in labore et aerumna in vigiliis multis in fame et siti in

ieiuniis multis in frigore et nuditate</p>
<p><span class=c>28</span> praeter illa quae extrinsecus sunt instantia mea cotidiana

sollicitudo omnium ecclesiarum</p>
<p><span class=c>29</span> quis infirmatur et non infirmor quis scandalizatur et ego non

uror</p>
<p><span class=c>30</span> si gloriari oportet quae infirmitatis meae sunt gloriabor</p>
<p><span class=c>31</span> Deus et Pater Domini Iesu scit qui est benedictus in saecula

quod non mentior</p>
<p><span class=c>32</span> Damasci praepositus gentis Aretae regis custodiebat civitatem

Damascenorum ut me conprehenderet</p>
<p><span class=c>33</span> et per fenestram in sporta dimissus sum per murum et effugi

manus eius</p>
<p><span class=gl>12</span> si gloriari oportet non expedit quidem veniam autem ad

visiones et revelationes Domini</p>
<p><span class=c>2</span> scio hominem in Christo ante annos quattuordecim sive in

corpore nescio sive extra corpus nescio Deus scit raptum eiusmodi usque ad

tertium caelum</p>
<p><span class=c>3</span> et scio huiusmodi hominem sive in corpore sive extra corpus

nescio Deus scit</p>
<p><span class=c>4</span> quoniam raptus est in paradisum et audivit arcana verba quae

non licet homini loqui</p>
<p><span class=c>5</span> pro eiusmodi gloriabor pro me autem nihil gloriabor nisi in

infirmitatibus meis</p>
<p><span class=c>6</span> nam et si voluero gloriari non ero insipiens veritatem enim

dicam parco autem ne quis in me existimet supra id quod videt me aut audit ex

me</p>
<p><span class=c>7</span> et ne magnitudo revelationum extollat me datus est mihi

stimulus carnis meae angelus Satanae ut me colaphizet</p>
<p><span class=c>8</span> propter quod ter Dominum rogavi ut discederet a me</p>
<p><span class=c>9</span> et dixit mihi sufficit tibi gratia mea nam virtus in

infirmitate perficitur libenter igitur gloriabor in infirmitatibus meis ut

inhabitet in me virtus Christi</p>
<p><span class=c>10</span> propter quod placeo mihi in infirmitatibus in contumeliis in

necessitatibus in persecutionibus in angustiis pro Christo cum enim infirmor

tunc potens sum</p>
<p><span class=c>11</span> factus sum insipiens vos me coegistis ego enim debui a vobis

commendari nihil enim minus fui ab his qui sunt supra modum apostoli tametsi

nihil sum</p>
<p><span class=c>12</span> signa tamen apostoli facta sunt super vos in omni patientia

signis et prodigiis et virtutibus</p>
<p><span class=c>13</span> quid est enim quod minus habuistis prae ceteris ecclesiis nisi

quod ego ipse non gravavi vos donate mihi hanc iniuriam</p>
<p><span class=c>14</span> ecce tertio hoc paratus sum venire ad vos et non ero gravis

vobis non enim quaero quae vestra sunt sed vos nec enim debent filii parentibus

thesaurizare sed parentes filiis</p>
<p><span class=c>15</span> ego autem libentissime inpendam et superinpendar ipse pro

animabus vestris licet plus vos diligens minus diligar</p>
<p><span class=c>16</span> sed esto ego vos non gravavi sed cum essem astutus dolo vos

cepi</p>
<p><span class=c>17</span> numquid per aliquem eorum quos misi ad vos circumveni vos</p>
<p><span class=c>18</span> rogavi Titum et misi cum illo fratrem numquid Titus vos

circumvenit nonne eodem spiritu ambulavimus nonne hisdem vestigiis</p>
<p><span class=c>19</span> olim putatis quod excusemus nos apud vos coram Deo in Christo

loquimur omnia autem carissimi propter vestram aedificationem</p>
<p><span class=c>20</span> timeo enim ne forte cum venero non quales volo inveniam vos et

ego inveniar a vobis qualem non vultis ne forte contentiones aemulationes

animositates dissensiones detractiones susurrationes inflationes seditiones

sint inter vos</p>
<p><span class=c>21</span> ne iterum cum venero humiliet me Deus apud vos et lugeam

multos ex his qui ante peccaverunt et non egerunt paenitentiam super inmunditia

et fornicatione et inpudicitia quam gesserunt</p>
<p><span class=gl>13</span> ecce tertio hoc venio ad vos in ore duorum vel trium

testium stabit omne verbum</p>
<p><span class=c>2</span> praedixi et praedico ut praesens bis et nunc absens his qui

ante peccaverunt et ceteris omnibus quoniam si venero iterum non parcam</p>
<p><span class=c>3</span> an experimentum quaeritis eius qui in me loquitur Christi qui

in vos non infirmatur sed potens est in vobis</p>
<p><span class=c>4</span> nam et si crucifixus est ex infirmitate sed vivit ex virtute

Dei nam et nos infirmi sumus in illo sed vivemus cum eo ex virtute Dei in vobis</p>
<p><span class=c>5</span> vosmet ipsos temptate si estis in fide ipsi vos probate an non

cognoscitis vos ipsos quia Christus Iesus in vobis est nisi forte reprobi estis</p>
<p><span class=c>6</span> spero autem quod cognoscetis quia nos non sumus reprobi</p>
<p><span class=c>7</span> oramus autem Deum ut nihil mali faciatis non ut nos probati

pareamus sed ut vos quod bonum est faciatis nos autem ut reprobi simus</p>
<p><span class=c>8</span> non enim possumus aliquid adversus veritatem sed pro veritate</p>
<p><span class=c>9</span> gaudemus enim quando nos infirmi sumus vos autem potentes estis

hoc et oramus vestram consummationem</p>
<p><span class=c>10</span> ideo haec absens scribo ut non praesens durius agam secundum

potestatem quam Dominus dedit mihi in aedificationem et non in destructionem</p>
<p><span class=c>11</span> de cetero fratres gaudete perfecti estote exhortamini idem

sapite pacem habete et Deus dilectionis et pacis erit vobiscum</p>
<p><span class=c>12</span> salutate invicem in osculo sancto salutant vos sancti omnes</p>
<p><span class=c>13</span> gratia Domini nostri Iesu Christi et caritas Dei et

communicatio Sancti Spiritus cum omnibus vobis amen</p>
<hr align=center width=300 size=1 style='color:#c0c0c0'>
<p class=c><a href="index.htm">Index</a>

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<a href="gal.htm">Poster</a></p>
</td></tr>
</table>









		


</body>
</html>

