<html>
<head>
<title>Vulgata. Ioannis III</title>
<meta http-equiv="Content-Type" content="text/html; charset=utf-8">
<meta name="author" content="Institute for Biblical Content">
<meta name="keywords" content="Library Paracalypsis, Vulgata">
<meta name="description" content="Vulgata">
<link href="../../lat.css" rel="stylesheet" type="text/css">
<style rel="stylesheet" type="text/css">

span.gl {font-size:16pt;font-weight:bold}

span.c{font-size:8pt;font-weight:bold}
</style>
</head>
<body>
﻿


<p>


<table style='border:solid black .25pt' align=center cellpadding=15 cellspacing=0 width=700>
<tr><td>
<h2>Ioannis III</h2>
<p><span class=gl>1</span> senior Gaio carissimo quem ego diligo in veritate</p>
<p><span class=c>2</span> carissime de omnibus orationem facio prospere te ingredi et

valere sicut prospere agit anima tua</p>
<p><span class=c>3</span> gavisus sum valde venientibus fratribus et testimonium

perhibentibus veritati tuae sicut tu in veritate ambulas</p>
<p><span class=c>4</span> maiorem horum non habeo gratiam quam ut audiam filios meos in

veritate ambulantes</p>
<p><span class=c>5</span> carissime fideliter facis quicquid operaris in fratres et hoc

in peregrinos</p>
<p><span class=c>6</span> qui testimonium reddiderunt caritati tuae in conspectu ecclesiae

quos bene facies deducens digne Deo</p>
<p><span class=c>7</span> pro nomine enim profecti sunt nihil accipientes a gentibus</p>
<p><span class=c>8</span> nos ergo debemus suscipere huiusmodi ut cooperatores simus

veritatis</p>
<p><span class=c>9</span> scripsissem forsitan ecclesiae sed is qui amat primatum gerere

in eis Diotrepes non recipit nos</p>
<p><span class=c>10</span> propter hoc si venero commoneam eius opera quae facit verbis

malignis garriens in nos et quasi non ei ista sufficiant nec ipse suscipit

fratres et eos qui cupiunt prohibet et de ecclesia eicit</p>
<p><span class=c>11</span> carissime noli imitari malum sed quod bonum est qui benefacit

ex Deo est qui malefacit non vidit Deum</p>
<p><span class=c>12</span> Demetrio testimonium redditur ab omnibus et ab ipsa veritate

et nos autem testimonium perhibemus et nosti quoniam testimonium nostrum verum

est</p>
<p><span class=c>13</span> multa habui scribere tibi sed nolui per atramentum et calamum

scribere tibi</p>
<p><span class=c>14</span> spero autem protinus te videre et os ad os loquemur</p>
<p><span class=c>15</span> pax tibi salutant te amici saluta amicos per nomen</p>
<hr align=center width=300 size=1 style='color:#c0c0c0'>
<p class=c><a href="index.htm">Index</a>

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<a href="jud.htm">Poster</a></p>
</td></tr>
</table>









		


</body>
</html>

