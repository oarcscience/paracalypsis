<html>
<head>
<title>Vulgata. Ad Philemonem</title>
<meta http-equiv="Content-Type" content="text/html; charset=utf-8">
<meta name="author" content="Institute for Biblical Content">
<meta name="keywords" content="Library Paracalypsis, Vulgata">
<meta name="description" content="Vulgata">
<link href="../../lat.css" rel="stylesheet" type="text/css">
<style rel="stylesheet" type="text/css">

span.gl {font-size:16pt;font-weight:bold}

span.c{font-size:8pt;font-weight:bold}
</style>
</head>
<body>
﻿


<p>


<table style='border:solid black .25pt' align=center cellpadding=15 cellspacing=0 width=700>
<tr><td>
<h2>Ad Philemonem</h2>
<p><span class=gl>1</span> Paulus vinctus Iesu Christi et Timotheus frater Philemoni

dilecto et adiutori nostro</p>
<p><span class=c>2</span> et Appiae sorori et Archippo commilitoni nostro et ecclesiae

quae in domo tua est</p>
<p><span class=c>3</span> gratia vobis et pax a Deo Patre nostro et Domino Iesu Christo</p>
<p><span class=c>4</span> gratias ago Deo meo semper memoriam tui faciens in orationibus

meis</p>
<p><span class=c>5</span> audiens caritatem tuam et fidem quam habes in Domino Iesu et in

omnes sanctos</p>
<p><span class=c>6</span> ut communicatio fidei tuae evidens fiat in agnitione omnis boni

in nobis in Christo Iesu</p>
<p><span class=c>7</span> gaudium enim magnum habui et consolationem in caritate tua quia

viscera sanctorum requieverunt per te frater</p>
<p><span class=c>8</span> propter quod multam fiduciam habentes in Christo Iesu imperandi

tibi quod ad rem pertinet</p>
<p><span class=c>9</span> propter caritatem magis obsecro cum sis talis ut Paulus senex

nunc autem et vinctus Iesu Christi</p>
<p><span class=c>10</span> obsecro te de meo filio quem genui in vinculis Onesimo</p>
<p><span class=c>11</span> qui tibi aliquando inutilis fuit nunc autem et tibi et mihi

utilis</p>
<p><span class=c>12</span> quem remisi tu autem illum id est mea viscera suscipe</p>
<p><span class=c>13</span> quem ego volueram mecum detinere ut pro te mihi ministraret in

vinculis evangelii</p>
<p><span class=c>14</span> sine consilio autem tuo nihil volui facere uti ne velut ex

necessitate bonum tuum esset sed voluntarium</p>
<p><span class=c>15</span> forsitan enim ideo discessit ad horam a te ut aeternum illum

reciperes</p>
<p><span class=c>16</span> iam non ut servum sed plus servo carissimum fratrem maxime

mihi quanto autem magis tibi et in carne et in Domino</p>
<p><span class=c>17</span> si ergo habes me socium suscipe illum sicut me</p>
<p><span class=c>18</span> si autem aliquid nocuit tibi aut debet hoc mihi inputa</p>
<p><span class=c>19</span> ego Paulus scripsi mea manu ego reddam ut non dicam tibi quod

et te ipsum mihi debes</p>
<p><span class=c>20</span> ita frater ego te fruar in Domino refice viscera mea in Domino</p>
<p><span class=c>21</span> confidens oboedientia tua scripsi tibi sciens quoniam et super

id quod dico facies</p>
<p><span class=c>22</span> simul autem et para mihi hospitium nam spero per orationes

vestras donari me vobis</p>
<p><span class=c>23</span> salutat te Epaphras concaptivus meus in Christo Iesu</p>
<p><span class=c>24</span> Marcus Aristarchus Demas Lucas adiutores mei</p>
<p><span class=c>25</span> gratia Domini nostri Iesu Christi cum spiritu vestro amen</p>
<hr align=center width=300 size=1 style='color:#c0c0c0'>
<p class=c><a href="index.htm">Index</a>

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<a href="heb.htm">Poster</a></p>
</td></tr>
</table>









		


</body>
</html>

