<html>
<head>
<title>Vulgata. Ad Laodicios</title>
<meta http-equiv="Content-Type" content="text/html; charset=utf-8">
<meta name="author" content="Institute for Biblical Content">
<meta name="keywords" content="Library Paracalypsis, Vulgata">
<meta name="description" content="Vulgata">
<link href="../../lat.css" rel="stylesheet" type="text/css">
<style rel="stylesheet" type="text/css">

span.gl {font-size:16pt;font-weight:bold}

span.c{font-size:8pt;font-weight:bold}
</style>
</head>
<body>
﻿


<p>


<table style='border:solid black .25pt' align=center cellpadding=15 cellspacing=0 width=700>
<tr><td>
<h2>Ad Laodicios</h2>
<p><span class=gl>1</span> Paulus apostolus non ab hominibus neque per hominem

sed per Iesum Christum fratribus qui sunt Laodiciae</p>
<p><span class=c>2</span> gratia vobis et pax a Deo Patre et Domino Iesu

Christo</p>
<p><span class=c>3</span> gratias ago Christo per omnem orationem meam, quod

permanentes estis in eo et perseverantes in operibus eius promissum expectantes

in diem iudicii</p>
<p><span class=c>4</span> neque destituant vos quorundam vaniloquia

insinuantium, ut vos evertant a veritate evangelii quod a me praedicatur</p>
<p><span class=c>5</span> et nunc faciet Deus ut qui sunt ex me ad profectum

veritatis evangelii deservientes et facientes benignitatem operum quae aet</p>
<p><span class=c>6</span> et nunc palam sunt vincula mea quae patior in Christo

quibus laetor et gaudeo</p>
<p><span class=c>7</span> et hoc mihi est ad salutem perpetuam quod ipsum

factum orationibus vestris et administrantem Spiritum Sanctum sive per vitam

sive per mortem</p>
<p><span class=c>8</span> est enim mihi vere vita in Christo et mori

gaudium</p>
<p><span class=c>9</span> et in ipsum in vobis faciet misericordiam suam ut

eandem dilectionem habeatis et sitis unianimes</p>
<p><span class=c>10</span> ergo dilectissimi ut audistis praesentia mei ita

retinete et facite in timore Dei et erit vobis vita in aeternum</p>
<p><span class=c>11</span> est enim Deus qui operatur in vos</p>
<p><span class=c>12</span> et facite sine retractu quaecumque facitis</p>
<p><span class=c>13</span> et quod est dilectissimi gaudete in Christo et

praecavete sordidos in lucro</p>
<p><span class=c>14</span> omnes sint petitiones vestrae palam apud Deum et

estote firmi in sensu Christi</p>
<p><span class=c>15</span> et quae integra et vera et pudica et iusta et

amabilia facite</p>
<p><span class=c>16</span> et quae audistis et accepistis in corde retinete et

erit vobis pax</p>
<p><span class=c>17</span> salutate omnes fratres in osculo sancto</p>
<p><span class=c>18</span> salutant vos sancti</p>
<p><span class=c>19</span> gratia Domini Iesu cum spiritu vestro</p>
<p><span class=c>20</span> et facite legi Colosensium vobis</p>
<hr align=center width=300 size=1 style='color:#c0c0c0'>
<p class=c><a href="index.htm">Index</a>

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<a href="jam.htm">Poster</a></p>
</td></tr>
</table>









		


</body>
</html>

