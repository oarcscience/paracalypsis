<html>
<head>
<title>Vulgata. Ioannis II</title>
<meta http-equiv="Content-Type" content="text/html; charset=utf-8">
<meta name="author" content="Institute for Biblical Content">
<meta name="keywords" content="Library Paracalypsis, Vulgata">
<meta name="description" content="Vulgata">
<link href="../../lat.css" rel="stylesheet" type="text/css">
<style rel="stylesheet" type="text/css">

span.gl {font-size:16pt;font-weight:bold}

span.c{font-size:8pt;font-weight:bold}
</style>
</head>
<body>
﻿


<p>


<table style='border:solid black .25pt' align=center cellpadding=15 cellspacing=0 width=700>
<tr><td>
<h2>Ioannis II</h2>
<p><span class=gl>1</span> senior electae dominae et natis eius quos ego diligo in

veritate et non ego solus sed et omnes qui cognoverunt veritatem</p>
<p><span class=c>2</span> propter veritatem quae permanet in nobis et nobiscum erit in

aeternum</p>
<p><span class=c>3</span> sit nobiscum gratia misericordia pax a Deo Patre et a Christo

Iesu Filio Patris in veritate et caritate</p>
<p><span class=c>4</span> gavisus sum valde quoniam inveni de filiis tuis ambulantes in

veritate sicut mandatum accepimus a Patre</p>
<p><span class=c>5</span> et nunc rogo te domina non tamquam mandatum novum scribens tibi

sed quod habuimus ab initio ut diligamus alterutrum</p>
<p><span class=c>6</span> et haec est caritas ut ambulemus secundum mandata eius hoc

mandatum est ut quemadmodum audistis ab initio in eo ambuletis</p>
<p><span class=c>7</span> quoniam multi seductores exierunt in mundum qui non confitentur

Iesum Christum venientem in carne hic est seductor et antichristus</p>
<p><span class=c>8</span> videte vosmet ipsos ne perdatis quae operati estis sed ut

mercedem plenam accipiatis</p>
<p><span class=c>9</span> omnis qui praecedit et non manet in doctrina Christi Deum non

habet qui permanet in doctrina hic et Filium et Patrem habet</p>
<p><span class=c>10</span> si quis venit ad vos et hanc doctrinam non adfert nolite

recipere eum in domum nec have ei dixeritis</p>
<p><span class=c>11</span> qui enim dicit illi have communicat operibus illius malignis</p>
<p><span class=c>12</span> plura habens vobis scribere nolui per cartam et atramentum

spero enim me futurum apud vos et os ad os loqui ut gaudium vestrum plenum sit</p>
<p><span class=c>13</span> salutant te filii sororis tuae electae</p>
<hr align=center width=300 size=1 style='color:#c0c0c0'>
<p class=c><a href="index.htm">Index</a>

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<a href="jo3.htm">Poster</a></p>
</td></tr>
</table>









		


</body>
</html>

