<html>
<head>
<title>Vulgata. Ad Titum</title>
<meta http-equiv="Content-Type" content="text/html; charset=utf-8">
<meta name="author" content="Institute for Biblical Content">
<meta name="keywords" content="Library Paracalypsis, Vulgata">
<meta name="description" content="Vulgata">
<link href="../../lat.css" rel="stylesheet" type="text/css">
<style rel="stylesheet" type="text/css">

span.gl {font-size:16pt;font-weight:bold}

span.c{font-size:8pt;font-weight:bold}
</style>
</head>
<body>
﻿


<p>


<table style='border:solid black .25pt' align=center cellpadding=15 cellspacing=0 width=700>
<tr><td>
<h2>Ad Titum</h2>
<p><span class=gl>1</span> Paulus servus Dei apostolus autem Iesu Christi secundum

fidem electorum Dei et agnitionem veritatis quae secundum pietatem est</p>
<p><span class=c>2</span> in spem vitae aeternae quam promisit qui non mentitur Deus ante

tempora saecularia</p>
<p><span class=c>3</span> manifestavit autem temporibus suis verbum suum in praedicatione

quae credita est mihi secundum praeceptum salvatoris nostri Dei</p>
<p><span class=c>4</span> Tito dilecto filio secundum communem fidem gratia et pax a Deo

Patre et Christo Iesu salvatore nostro</p>
<p><span class=c>5</span> huius rei gratia reliqui te Cretae ut ea quae desunt corrigas

et constituas per civitates presbyteros sicut ego tibi disposui</p>
<p><span class=c>6</span> si quis sine crimine est unius uxoris vir filios habens fideles

non in accusatione luxuriae aut non subditos</p>
<p><span class=c>7</span> oportet enim episcopum sine crimine esse sicut Dei

dispensatorem non superbum non iracundum non vinolentum non percussorem non

turpilucri cupidum</p>
<p><span class=c>8</span> sed hospitalem benignum sobrium iustum sanctum continentem</p>
<p><span class=c>9</span> amplectentem eum qui secundum doctrinam est fidelem sermonem ut

potens sit et exhortari in doctrina sana et eos qui contradicunt arguere</p>
<p><span class=c>10</span> sunt enim multi et inoboedientes vaniloqui et seductores

maxime qui de circumcisione sunt</p>
<p><span class=c>11</span> quos oportet redargui qui universas domos subvertunt docentes

quae non oportet turpis lucri gratia</p>
<p><span class=c>12</span> dixit quidam ex illis proprius ipsorum propheta Cretenses

semper mendaces malae bestiae ventres pigri</p>
<p><span class=c>13</span> testimonium hoc verum est quam ob causam increpa illos dure ut

sani sint in fide</p>
<p><span class=c>14</span> non intendentes iudaicis fabulis et mandatis hominum

aversantium se a veritate</p>
<p><span class=c>15</span> omnia munda mundis coinquinatis autem et infidelibus nihil

mundum sed inquinatae sunt eorum et mens et conscientia</p>
<p><span class=c>16</span> confitentur se nosse Deum factis autem negant cum sunt

abominati et incredibiles et ad omne opus bonum reprobi</p>
<p><span class=gl>2</span> tu autem loquere quae decet sanam doctrinam</p>
<p><span class=c>2</span> senes ut sobrii sint pudici prudentes sani fide dilectione

patientia</p>
<p><span class=c>3</span> anus similiter in habitu sancto non criminatrices non vino

multo servientes bene docentes</p>
<p><span class=c>4</span> ut prudentiam doceant adulescentulas ut viros suos ament filios

diligant</p>
<p><span class=c>5</span> prudentes castas domus curam habentes benignas subditas suis

viris ut non blasphemetur verbum Dei</p>
<p><span class=c>6</span> iuvenes similiter hortare ut sobrii sint</p>
<p><span class=c>7</span> in omnibus te ipsum praebe exemplum bonorum operum in doctrina

integritatem gravitatem</p>
<p><span class=c>8</span> verbum sanum inreprehensibilem ut is qui ex adverso est

vereatur</p>
<p><span class=c>9</span>&nbsp;&nbsp; &nbsp;&nbsp;&nbsp;</p>
<p><span class=c>10</span> nihil habens malum dicere de nobis nostri Dei ornent in

omnibus</p>
<p><span class=c>11</span> apparuit enim gratia Dei salutaris omnibus hominibus</p>
<p><span class=c>12</span> erudiens nos ut abnegantes impietatem et saecularia desideria

sobrie et iuste et pie vivamus in hoc saeculo</p>
<p><span class=c>13</span> expectantes beatam spem et adventum gloriae magni Dei et

salvatoris nostri Iesu Christi</p>
<p><span class=c>14</span> qui dedit semet ipsum pro nobis ut nos redimeret ab omni

iniquitate et mundaret sibi populum acceptabilem sectatorem bonorum operum</p>
<p><span class=c>15</span> haec loquere et exhortare et argue cum omni imperio nemo te

contemnat</p>
<p><span class=gl>3</span> admone illos principibus et potestatibus subditos esse dicto

oboedire ad omne opus bonum paratos esse</p>
<p><span class=c>2</span> neminem blasphemare non litigiosos esse modestos omnem

ostendentes mansuetudinem ad omnes homines</p>
<p><span class=c>3</span> eramus enim et nos aliquando insipientes increduli errantes

servientes desideriis et voluptatibus variis in malitia et invidia agentes

odibiles odientes invicem</p>
<p><span class=c>4</span> cum autem benignitas et humanitas apparuit salvatoris nostri

Dei</p>
<p><span class=c>5</span> non ex operibus iustitiae quae fecimus nos sed secundum suam

misericordiam salvos nos fecit per lavacrum regenerationis et renovationis

Spiritus Sancti</p>
<p><span class=c>6</span> quem effudit in nos abunde per Iesum Christum salvatorem

nostrum</p>
<p><span class=c>7</span> ut iustificati gratia ipsius heredes simus secundum spem vitae

aeternae</p>
<p><span class=c>8</span> fidelis sermo est et de his volo te confirmare ut curent bonis

operibus praeesse qui credunt Deo haec sunt bona et utilia hominibus</p>
<p><span class=c>9</span> stultas autem quaestiones et genealogias et contentiones et

pugnas legis devita sunt enim inutiles et vanae</p>
<p><span class=c>10</span> hereticum hominem post unam et secundam correptionem devita</p>
<p><span class=c>11</span> sciens quia subversus est qui eiusmodi est et delinquit

proprio iudicio condemnatus</p>
<p><span class=c>12</span> cum misero ad te Arteman aut Tychicum festina ad me venire

Nicopolim ibi enim statui hiemare</p>
<p><span class=c>13</span> Zenan legis peritum et Apollo sollicite praemitte ut nihil

illis desit</p>
<p><span class=c>14</span> discant autem et nostri bonis operibus praeesse ad usus

necessarios ut non sint infructuosi</p>
<p><span class=c>15</span> salutant te qui mecum sunt omnes saluta qui nos amant in fide

gratia Dei cum omnibus vobis amen</p>
<hr align=center width=300 size=1 style='color:#c0c0c0'>
<p class=c><a href="index.htm">Index</a>

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<a href="plm.htm">Poster</a></p>
</td></tr>
</table>









		


</body>
</html>

