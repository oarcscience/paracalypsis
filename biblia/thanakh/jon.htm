<html>
<head>
<title>Biblia Hebraica. Ionas</title>
<meta http-equiv="Content-Type" content="text/html; charset=utf-8">
<meta content="Ruslan Khazarzar" name="author">
<meta content="Library of Ruslan Khazarzar, Bible, Biblia, Biblia Hebraica" name="keywords">
<meta content="Biblia Hebraica, Ionas" name="description">
<link href="../../hebr.css" rel="stylesheet" type="text/css">
</head>
<body>
﻿
<center>
<script async src="//pagead2.googlesyndication.com/pagead/js/adsbygoogle.js"></script>
<script>
     (adsbygoogle = window.adsbygoogle || []).push({
          google_ad_client: "ca-pub-6044271981988239",
          enable_page_level_ads: true
     });
</script>



<script>

document.addEventListener('copy', function () {
    var ignorePages = ['about', 'adv', 'feedback']
    for (var i = 0; i < ignorePages.length; i++) {
        if (location.href.search(ignorePages[i]) != -1) {
            return;
        }
    }

    var s = window.getSelection()
    var oldRange = s.getRangeAt(0)
    var newdiv = document.createElement('div')
    newdiv.style.position = 'absolute';
    newdiv.style.left = '-99999px';
    document.body.appendChild(newdiv)
    newdiv.appendChild(oldRange.cloneContents())

    var copyright = document.createElement('span');
    var readMore = ':';
    if (typeof TT !== "undefined") {
        readMore = TT['READ_MORE']
    }
    copyright.innerHTML =  readMore + ' ' + location.href;
    copyright.setAttribute('id', 'copyright-text')
    newdiv.appendChild(copyright)

    r = document.createRange()
    s.removeAllRanges()
    r.selectNode(newdiv)
    s.addRange(r)

    window.setTimeout(function () {
        s.removeAllRanges()
        s.addRange(oldRange)
        newdiv.remove()
    }, 100);
});
</script>






<script async src="//pagead2.googlesyndication.com/pagead/js/adsbygoogle.js"></script>
<!-- NEW1 -->
<ins class="adsbygoogle"
     style="display:inline-block;width:728px;height:90px"
     data-ad-client="ca-pub-6044271981988239"
     data-ad-slot="5638541248"></ins>
<script>
(adsbygoogle = window.adsbygoogle || []).push({});
</script>


</center>

<table width=630 align=center>
<tr><td>


<script type="text/javascript">
<!--
var _acic={dataProvider:10};(function(){var e=document.createElement("script");e.type="text/javascript";e.async=true;e.src="//www.acint.net/aci.js";var t=document.getElementsByTagName("script")[0];t.parentNode.insertBefore(e,t)})()
//-->
</script><!--d5cc92c8--><!--d5cc92c8--><script async="async" src="https://w.uptolike.com/widgets/v1/zp.js?pid=lf97b1488ad0a06f160b1ea92baf6dca5a4b5e9b17" type="text/javascript"></script><!--18a21--><!--d5cc92c8--><!--d5cc92c8--><script async="async" src="https://w.uptolike.com/widgets/v1/zp.js?pid=lf97b1488ad0a06f160b1ea92baf6dca5a4b5e9b17" type="text/javascript"></script>







</td></tr>
</table><p>


<table style='border:solid black .25pt' align=center cellpadding=15 cellspacing=0 width=700>
<tr><td>
<div dir=rtl lang=HE>
<h1>יונה</h1>
<p><b>א,א</b>&nbsp;וַיְהִי דְּבַר־יְהוָה אֶל־יוֹנָה בֶן־אֲמִתַּי לֵאמֹר׃&nbsp; <b>א,ב</b>&nbsp;קוּם לֵךְ

אֶל־נִינְוֵה הָעִיר הַגְּדוֹלָה וּקְרָא עָלֶיהָ&nbsp; כִּי־עָלְתָה רָעָתָם

לְפָנָי׃&nbsp; <b>א,ג</b>&nbsp;וַיָּקָם יוֹנָה לִבְרֹחַ תַּרְשִׁישָׁה מִלִּפְנֵי

יְהוָה וַיֵּרֶד יָפוֹ וַיִּמְצָא אֳנִיָּה בָּאָה תַרְשִׁישׁ וַיִּתֵּן שְׂכָרָהּ

וַיֵּרֶד בָּהּ לָבוֹא עִמָּהֶם תַּרְשִׁישָׁה מִלִּפְנֵי יְהוָה׃&nbsp;
<b>א,ד</b>&nbsp;וַיהוָה הֵטִיל רוּחַ־גְּדוֹלָה אֶל־הַיָּם וַיְהִי סַעַר־גָּדוֹל בַּיָּם

וְהָאֳנִיָּה חִשְּׁבָה לְהִשָּׁבֵר׃&nbsp; <b>א,ה</b>&nbsp;וַיִּירְאוּ הַמַּלָּחִים

וַיִּזְעֲקוּ אִישׁ אֶל־אֱלֹהָיו וַיָּטִלוּ אֶת־הַכֵּלִים אֲשֶׁר בָּאֳנִיָּה

אֶל־הַיָּם לְהָקֵל מֵעֲלֵיהֶם וְיוֹנָה יָרַד אֶל־יַרְכְּתֵי הַסְּפִינָה

וַיִּשְׁכַּב וַיֵּרָדַם׃&nbsp; <b>א,ו</b>&nbsp;וַיִּקְרַב אֵלָיו רַב הַחֹבֵל

וַיֹּאמֶר לוֹ מַה־לְּךָ נִרְדָּם קוּם קְרָא אֶל־אֱלֹהֶיךָ אוּלַי יִתְעַשֵּׁת

הָאֱלֹהִים לָנוּ וְלֹא נֹאבֵד׃&nbsp; <b>א,ז</b>&nbsp;וַיֹּאמְרוּ אִישׁ אֶל־רֵעֵהוּ

לְכוּ וְנַפִּילָה גוֹרָלוֹת וְנֵדְעָה בְּשֶׁלְּמִי הָרָעָה הַזֹּאת לָנוּ

וַיַּפִּלוּ גּוֹרָלוֹת וַיִּפֹּל הַגּוֹרָל עַל־יוֹנָה׃&nbsp;
<b>א,ח</b>&nbsp;וַיֹּאמְרוּ אֵלָיו הַגִּידָה־נָּא לָנוּ בַּאֲשֶׁר לְמִי־הָרָעָה הַזֹּאת

לָנוּ&nbsp; מַה־מְּלַאכְתְּךָ וּמֵאַיִן תָּבוֹא מָה אַרְצֶךָ וְאֵי־מִזֶּה עַם

אָתָּה׃&nbsp; <b>א,ט</b>&nbsp;וַיֹּאמֶר אֲלֵיהֶם עִבְרִי אָנֹכִי וְאֶת־יְהוָה

אֱלֹהֵי הַשָּׁמַיִם אֲנִי יָרֵא אֲשֶׁר־עָשָׂה אֶת־הַיָּם

וְאֶת־הַיַּבָּשָׁה׃&nbsp; <b>א,י</b>&nbsp;וַיִּירְאוּ הָאֲנָשִׁים יִרְאָה גְדוֹלָה

וַיֹּאמְרוּ אֵלָיו מַה־זֹּאת עָשִׂיתָ&nbsp; כִּי־יָדְעוּ הָאֲנָשִׁים

כִּי־מִלִּפְנֵי יְהוָה הוּא בֹרֵחַ כִּי הִגִּיד לָהֶם׃&nbsp; <b>א,יא</b>&nbsp;וַיֹּאמְרוּ

אֵלָיו מַה־נַּעֲשֶׂה לָּךְ וְיִשְׁתֹּק הַיָּם מֵעָלֵינוּ&nbsp; כִּי הַיָּם

הוֹלֵךְ וְסֹעֵר׃&nbsp; <b>א,יב</b>&nbsp;וַיֹּאמֶר אֲלֵיהֶם שָׂאוּנִי וַהֲטִילֻנִי

אֶל־הַיָּם וְיִשְׁתֹּק הַיָּם מֵעֲלֵיכֶם&nbsp; כִּי יוֹדֵעַ אָנִי כִּי

בְשֶׁלִּי הַסַּעַר הַגָּדוֹל הַזֶּה עֲלֵיכֶם׃&nbsp; <b>א,יג</b>&nbsp;וַיַּחְתְּרוּ

הָאֲנָשִׁים לְהָשִׁיב אֶל־הַיַּבָּשָׁה וְלֹא יָכֹלוּ&nbsp; כִּי הַיָּם הוֹלֵךְ

וְסֹעֵר עֲלֵיהֶם׃&nbsp; <b>א,יד</b>&nbsp;וַיִּקְרְאוּ אֶל־יְהוָה וַיֹּאמְרוּ אָנָּה

יְהוָה אַל־נָא נֹאבְדָה בְּנֶפֶשׁ הָאִישׁ הַזֶּה וְאַל־תִּתֵּן עָלֵינוּ דָּם

נָקִיא&nbsp; כִּי־אַתָּה יְהוָה כַּאֲשֶׁר חָפַצְתָּ עָשִׂיתָ׃&nbsp;
<b>א,טו</b>&nbsp;וַיִּשְׂאוּ אֶת־יוֹנָה וַיְטִלֻהוּ אֶל־הַיָּם וַיַּעֲמֹד הַיָּם

מִזַּעְפּוֹ׃&nbsp; <b>א,טז</b>&nbsp;וַיִּירְאוּ הָאֲנָשִׁים יִרְאָה גְדוֹלָה

אֶת־יְהוָה וַיִּזְבְּחוּ־זֶבַח לַיהוָה וַיִּדְּרוּ נְדָרִים׃&nbsp;
<b>ב,א</b>&nbsp;וַיְמַן יְהוָה דָּג גָּדוֹל לִבְלֹעַ אֶת־יוֹנָה וַיְהִי יוֹנָה בִּמְעֵי הַדָּג

שְׁלֹשָׁה יָמִים וּשְׁלֹשָׁה לֵילוֹת׃&nbsp; <b>ב,ב</b>&nbsp;וַיִּתְפַּלֵּל יוֹנָה

אֶל־יְהוָה אֱלֹהָיו מִמְּעֵי הַדָּגָה׃&nbsp; <b>ב,ג</b>&nbsp;וַיֹּאמֶר קָרָאתִי

מִצָּרָה לִי אֶל־יְהוָה וַיַּעֲנֵנִי מִבֶּטֶן שְׁאוֹל שִׁוַּעְתִּי שָׁמַעְתָּ

קוֹלִי׃&nbsp; <b>ב,ד</b>&nbsp;וַתַּשְׁלִיכֵנִי מְצוּלָה בִּלְבַב יַמִּים וְנָהָר

יְסֹבְבֵנִי כָּל־מִשְׁבָּרֶיךָ וְגַלֶּיךָ עָלַי עָבָרוּ׃&nbsp;
<b>ב,ה</b>&nbsp;וַאֲנִי אָמַרְתִּי נִגְרַשְׁתִּי מִנֶּגֶד עֵינֶיךָ אַךְ אוֹסִיף לְהַבִּיט

אֶל־הֵיכַל קָדְשֶׁךָ׃&nbsp; <b>ב,ו</b>&nbsp;אֲפָפוּנִי מַיִם עַד־נֶפֶשׁ תְּהוֹם

יְסֹבְבֵנִי סוּף חָבוּשׁ לְרֹאשִׁי׃&nbsp; <b>ב,ז</b>&nbsp;לְקִצְבֵי הָרִים

יָרַדְתִּי הָאָרֶץ בְּרִחֶיהָ בַעֲדִי לְעוֹלָם וַתַּעַל מִשַּׁחַת חַיַּי יְהוָה

אֱלֹהָי׃&nbsp; <b>ב,ח</b>&nbsp;בְּהִתְעַטֵּף עָלַי נַפְשִׁי אֶת־יְהוָה זָכָרְתִּי

וַתָּבוֹא אֵלֶיךָ תְּפִלָּתִי אֶל־הֵיכַל קָדְשֶׁךָ׃&nbsp;
<b>ב,ט</b>&nbsp;מְשַׁמְּרִים הַבְלֵי־שָׁוְא חַסְדָּם יַעֲזֹבוּ׃&nbsp; <b>ב,י</b>&nbsp;וַאֲנִי

בְּקוֹל תּוֹדָה אֶזְבְּחָה־לָּךְ אֲשֶׁר נָדַרְתִּי אֲשַׁלֵּמָה&nbsp;

יְשׁוּעָתָה לַיהוָה׃&nbsp;&nbsp;{ס}</p>
<p><b>ב,יא</b>&nbsp;וַיֹּאמֶר יְהוָה לַדָּג וַיָּקֵא אֶת־יוֹנָה אֶל־הַיַּבָּשָׁה׃&nbsp;&nbsp;{פ}</p>
<p><b>ג,א</b>&nbsp;וַיְהִי דְבַר־יְהוָה אֶל־יוֹנָה שֵׁנִית לֵאמֹר׃&nbsp; <b>ג,ב</b>&nbsp;קוּם לֵךְ אֶל־נִינְוֵה

הָעִיר הַגְּדוֹלָה וּקְרָא אֵלֶיהָ אֶת־הַקְּרִיאָה אֲשֶׁר אָנֹכִי דֹּבֵר

אֵלֶיךָ׃&nbsp; <b>ג,ג</b>&nbsp;וַיָּקָם יוֹנָה וַיֵּלֶךְ אֶל־נִינְוֵה כִּדְבַר

יְהוָה וְנִינְוֵה הָיְתָה עִיר־גְּדוֹלָה לֵאלֹהִים מַהֲלַךְ שְׁלֹשֶׁת

יָמִים׃&nbsp; <b>ג,ד</b>&nbsp;וַיָּחֶל יוֹנָה לָבוֹא בָעִיר מַהֲלַךְ יוֹם אֶחָד

וַיִּקְרָא וַיֹּאמַר עוֹד אַרְבָּעִים יוֹם וְנִינְוֵה נֶהְפָּכֶת׃&nbsp;
<b>ג,ה</b>&nbsp;וַיַּאֲמִינוּ אַנְשֵׁי נִינְוֵה בֵּאלֹהִים וַיִּקְרְאוּ־צוֹם וַיִּלְבְּשׁוּ

שַׂקִּים מִגְּדוֹלָם וְעַד־קְטַנָּם׃&nbsp; <b>ג,ו</b>&nbsp;וַיִּגַּע הַדָּבָר

אֶל־מֶלֶךְ נִינְוֵה וַיָּקָם מִכִּסְאוֹ וַיַּעֲבֵר אַדַּרְתּוֹ מֵעָלָיו וַיְכַס

שַׂק וַיֵּשֶׁב עַל־הָאֵפֶר׃&nbsp; <b>ג,ז</b>&nbsp;וַיַּזְעֵק וַיֹּאמֶר בְּנִינְוֵה

מִטַּעַם הַמֶּלֶךְ וּגְדֹלָיו לֵאמֹר&nbsp; הָאָדָם וְהַבְּהֵמָה הַבָּקָר

וְהַצֹּאן אַל־יִטְעֲמוּ מְאוּמָה אַל־יִרְעוּ וּמַיִם אַל־יִשְׁתּוּ׃&nbsp;
<b>ג,ח</b>&nbsp;וְיִתְכַּסּוּ שַׂקִּים הָאָדָם וְהַבְּהֵמָה וְיִקְרְאוּ אֶל־אֱלֹהִים בְּחָזְקָה

וְיָשֻׁבוּ אִישׁ מִדַּרְכּוֹ הָרָעָה וּמִן־הֶחָמָס אֲשֶׁר בְּכַפֵּיהֶם׃&nbsp;
<b>ג,ט</b>&nbsp;מִי־יוֹדֵעַ יָשׁוּב וְנִחַם הָאֱלֹהִים וְשָׁב מֵחֲרוֹן אַפּוֹ וְלֹא

נֹאבֵד׃&nbsp; <b>ג,י</b>&nbsp;וַיַּרְא הָאֱלֹהִים אֶת־מַעֲשֵׂיהֶם כִּי־שָׁבוּ

מִדַּרְכָּם הָרָעָה וַיִּנָּחֶם הָאֱלֹהִים עַל־הָרָעָה אֲשֶׁר־דִּבֶּר

לַעֲשׂוֹת־לָהֶם וְלֹא עָשָׂה׃&nbsp; <b>ד,א</b>&nbsp;וַיֵּרַע אֶל־יוֹנָה רָעָה

גְדוֹלָה וַיִּחַר לוֹ׃&nbsp; <b>ד,ב</b>&nbsp;וַיִּתְפַּלֵּל אֶל־יְהוָה וַיֹּאמַר

אָנָּה יְהוָה הֲלוֹא־זֶה דְבָרִי עַד־הֱיוֹתִי עַל־אַדְמָתִי עַל־כֵּן

קִדַּמְתִּי לִבְרֹחַ תַּרְשִׁישָׁה&nbsp; כִּי יָדַעְתִּי כִּי אַתָּה

אֵל־חַנּוּן וְרַחוּם אֶרֶךְ אַפַּיִם וְרַב־חֶסֶד וְנִחָם עַל־הָרָעָה׃&nbsp;
<b>ד,ג</b>&nbsp;וְעַתָּה יְהוָה קַח־נָא אֶת־נַפְשִׁי מִמֶּנִּי&nbsp; כִּי טוֹב מוֹתִי

מֵחַיָּי׃&nbsp;&nbsp;{ס}</p>
<p><b>ד,ד</b>&nbsp;וַיֹּאמֶר יְהוָה הַהֵיטֵב חָרָה לָךְ׃&nbsp; <b>ד,ה</b>&nbsp;וַיֵּצֵא יוֹנָה מִן־הָעִיר

וַיֵּשֶׁב מִקֶּדֶם לָעִיר וַיַּעַשׂ לוֹ שָׁם סֻכָּה וַיֵּשֶׁב תַּחְתֶּיהָ

בַּצֵּל עַד אֲשֶׁר יִרְאֶה מַה־יִּהְיֶה בָּעִיר׃&nbsp; <b>ד,ו</b>&nbsp;וַיְמַן

יְהוָה־אֱלֹהִים קִיקָיוֹן וַיַּעַל מֵעַל לְיוֹנָה לִהְיוֹת צֵל עַל־רֹאשׁוֹ

לְהַצִּיל לוֹ מֵרָעָתוֹ וַיִּשְׂמַח יוֹנָה עַל־הַקִּיקָיוֹן שִׂמְחָה

גְדוֹלָה׃&nbsp; <b>ד,ז</b>&nbsp;וַיְמַן הָאֱלֹהִים תּוֹלַעַת בַּעֲלוֹת הַשַּׁחַר

לַמָּחֳרָת וַתַּךְ אֶת־הַקִּיקָיוֹן וַיִּיבָשׁ׃&nbsp; <b>ד,ח</b>&nbsp;וַיְהִי

כִּזְרֹחַ הַשֶּׁמֶשׁ וַיְמַן אֱלֹהִים רוּחַ קָדִים חֲרִישִׁית וַתַּךְ

הַשֶּׁמֶשׁ עַל־רֹאשׁ יוֹנָה וַיִּתְעַלָּף וַיִּשְׁאַל אֶת־נַפְשׁוֹ לָמוּת

וַיֹּאמֶר טוֹב מוֹתִי מֵחַיָּי׃&nbsp; <b>ד,ט</b>&nbsp;וַיֹּאמֶר אֱלֹהִים אֶל־יוֹנָה

הַהֵיטֵב חָרָה־לְךָ עַל־הַקִּיקָיוֹן וַיֹּאמֶר הֵיטֵב חָרָה־לִי

עַד־מָוֶת׃&nbsp; <b>ד,י</b>&nbsp;וַיֹּאמֶר יְהוָה אַתָּה חַסְתָּ עַל־הַקִּיקָיוֹן

אֲשֶׁר לֹא־עָמַלְתָּ בּוֹ וְלֹא גִדַּלְתּוֹ&nbsp; שֶׁבִּן־לַיְלָה הָיָה

וּבִן־לַיְלָה אָבָד׃&nbsp; <b>ד,יא</b>&nbsp;וַאֲנִי לֹא אָחוּס עַל־נִינְוֵה הָעִיר

הַגְּדוֹלָה אֲשֶׁר יֶשׁ־בָּהּ הַרְבֵּה מִשְׁתֵּים־עֶשְׂרֵה רִבּוֹ אָדָם אֲשֶׁר

לֹא־יָדַע בֵּין־יְמִינוֹ לִשְׂמֹאלוֹ וּבְהֵמָה רַבָּה׃&nbsp;&nbsp;{ש}</p>
</div>
<hr align=center width=300 size=1 style='color:#c0c0c0'>
<div dir=ltr>
<p class=c><a href="index.htm">Index</a>

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<a href="mic.htm">Poster</a></p>
</td></tr>
</table>


﻿		<table width=520 align=center>
<tr><td>






</td></tr>
</table>



<center>
<!--LiveInternet counter-->
		 <script type="text/javascript"><!--
		document.write("<a href='http://www.liveinternet.ru/click' "+
		"target=_blank><img src='http://counter.yadro.ru/hit?t22.3;r"+
		escape(document.referrer)+((typeof(screen)=="undefined")?"":
		";s"+screen.width+"*"+screen.height+"*"+(screen.colorDepth?
		screen.colorDepth:screen.pixelDepth))+";u"+escape(document.URL)+
		";"+Math.random()+
		"' alt='' title='LiveInternet: 24"+
		" ,24' "+
		"border='0' width='88' height='31'><\/a>")
		//--></script><!--/LiveInternet-->
		<script async="async" src="https://w.uptolike.com/widgets/v1/zp.js?pid=1428829" type="text/javascript"></script>
		
		</center>

<!--ba96768aa0d7b5ad-->

		
		<table width=1000 align=center>
<tr><td>

<!--adapt-->




<script async src="//pagead2.googlesyndication.com/pagead/js/adsbygoogle.js"></script>
<!-- NEW2 -->
<ins class="adsbygoogle"
     style="display:block"
     data-ad-client="ca-pub-6044271981988239"
     data-ad-slot="1068740841"
     data-ad-format="auto"></ins>
<script>
(adsbygoogle = window.adsbygoogle || []).push({});
</script>



</td></tr>
</table>

</body>
</html>

